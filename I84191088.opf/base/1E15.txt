༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD159408
ImageGroup:
ISBN:
12PD18973
9787105120895
LCCN:
n/a
Title:
མཚོ་སྣ་བ་སྟོབས་རྒྱལ་གྱི་དཔྱད་རྩོམ་ཕྱོགས་བསྒྲིགས།
mtsho sna ba stobs rgyal gyi dpyad rtsom phyogs bsgrigs/
Author:
n/a
In/a
n/a;n/a
Descriptor:
Original Publication:
Place:
Publisher:
pe cin/
mi rigs dpe skrun khang/
2012
Date:
Volume:
Total Volumes:
TBRC Pages:
Introductory Pages:
n/a
Text Pages:
n/a
Scanning Information:
Scanned at Tibetan Buddhist Resource Center, Southwest University of Nationalities,
Chengdu, China.



སྐྱོ་ལ་ཆེ་སྟེ།
ཆ&A# 211Tཥྛ " =10B5PiE5ER
༄༅། །མཚོ་སྣ་བ་སྟོབས་རྒྱལ་གྱི་དཔྱད་རྩོམ་
ཕྱོགས་བསྒྲིགས།



SS
YM



བད་ སྣ་ བྱ་་རྟ་ཆེན་མོ་
» ནོ; *
་ 21། [ f= " ་ - gs# ig /5 ཟླ༔
pi gg; ན ད
༄༅། །མཚོ་སྣ་བ་སྟོབས་རྒྱལ་གྱི་དཔྱད་རྩོམ་
ཕྱོགས་བསྒྲིགས།
མི་རིགས་དཔེ་སྐྲུན་ཁང་།



དཀར་ཆག
......
( 1 )
སངས་རྒྱས་ཆོས་ལུགས་ལ་་་ བླ་མའི་ཆོས་ལུགས་”ཞེས་པའི་ཐ་སྙད་
འདོགས་པ་དེ་མི་འཐད་པའི་ཚུལ་ལ་དཔྱད་པ། ..………………
《གླིང་གེ་སར་རྒྱལ་པོའི་སྒྲུང་》ནང་གི་གནད་དོན་འགའ་ཞིག་གླེང་བ།
.…………...…………..……….… .…….……..… ..… (33)
《གླིང་གེ་སར་རྒྱལ་པོའི་སྒྲུང་》གི་སྒྱུ་རྩལ་གྱི་གཟུགས་བརྙན་ཁྱད་
ཆོས་སྐོར་རགས་ཙམ་དཔྱད་པ། ………………………… ……………… (101)
བོད་རིགས་ཀྱི་དཔའ་བོའི་ལོ་རྒྱུས་བྱུང་བརྗོད་སྙན་ངག་《གླིང་གེ་
སར་རྒྱལ་པོའི་སྒྲུང་》འཚོལ་བསྡུད་དང་ལེགས་སྒྲིག་སོགས་ཀྱི་
ལས་དོན་ལ་གྲུབ་འབྲས་ཆེན་པོ་ཐོབ་པ། ..………………………………. (119)
རྩོམ་ཡིག་གི་སྐྱོན་ཡོན་བརྗོད་པའི་ངོ་བོ་དང་ཚད་གཞི་སོགས་ཀྱི་
གནད་དོན་སྐོར་རགས་ཙམ་གླེང་བ། ..………………………………………………… (133)
རྩོམ་རིག་གི་སྤྱི་ཚོགས་ཀྱི་གནས་བབས་དང་ནུས་པའི་སྐོར། ..……… (177)
རྩོམ་རིག་སྤྱི་འཇུག་རིགས་པ་སློབ་ཁྲིད་བྱེད་པའི་ནང་དུ་“ རྩོམ་རིག་
སྒྱུ་རྩལ་གྱི་གསར་འཕྲིན་” མ་ལག་གསར་སྣོན་བྱེད་པའི་དགོས་
དོན་དང་“ གསར་འཕྲིན” གྱི་གནད་དོན་སྐོར་ལ་དཔྱད་པ། (197)
རྩོམ་རིག་གི་སྐད་ཆའི་སྐོར་རགས་ཙམ་དཔྱད་པ། ….…………………………… (223)
རྩོམ་རིག་གསར་རྩོམ་བྱ་ཐབས་དང་འཇིག་རྟེན་ལྟ་ཚུལ་གྱི་འབྲེལ་
བའི་སྐོར་ལ་དཔྱད་པ། ….……
་ (287)



རྩོམ་རིག་གི་བྱུང་རིམ་དང་སྒྲིག་གཞིའི་སྐོར་རགས་ཙམ་དཔྱད་པ།
………….……………..…. (309)
རྩོམ་རིག་གི་མི་རིགས་རང་བཞིན་སྐོར་མདོ་ཙམ་བརྗོད་པ། ..……. (342)
རྩོམ་རིག་གསར་རྩོམ་དེ་དཔེ་མཚོན་ཅན་དུ་བསྒྱུར་རྒྱུའི་སྐོར་
རགས་ཙམ་གླེང་བ།
སྤྱི་ཚོགས་ཀྱི་འཚོ་བ་དང་རྩོམ་རིག་གི་འབྲེལ་བའི་སྐོར་རགས་ཙམ་
དཔྱད་པ། ...………..
.. (383)
བརྩམས་ཆོས་ཀྱི་མི་སྣ་དང་ཁོར་ཡུག་གི་སྐོར་རགས་ཙམ་གླེང་བ།
.…………….(359)
，.……...( 406)
(417)
…………….…………………. (438)
(467)
རྩོམ་རིག་གི་ཐོག་མའི་འབྱུང་རྩ་དང་འཕེལ་རྒྱས་སྐོར་རགས་ཙམ་
དཔྱད་པ།. ……
དངོས་ཡོད་རིང་ལུགས་ཀྱི་ངོ་བོ་དང་དེའི་འཕེལ་རྒྱས་ཀྱི་ལོ་རྒྱུས་
ལ་བསྐྱར་དུ་དཔྱད་པ། .…….
དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་དང་དེའི་
འཕེལ་ཕྱོགས་ཀྱི་གནད་དོན་ལ་དཔྱད་པ། ..…….……..……
དུས་སྐབས་གསར་པའི་རྒྱལ་ཡོངས་གྲངས་ཉུང་མི་རིགས་ཀྱི་རྩོམ་
རིག་སྒྱུ་རྩལ་འཕེལ་རྒྱས་ཀྱི་གྲུབ་འབྲས་ལས་བོད་ཀྱི་རྩོམ་རིག་
འཕེལ་ཚུལ་ལ་ལྟ་བ། ......
ཕྱི་རྒྱལ་དུ་བོད་ཀྱི་རིག་གནས་དང་ལོ་རྒྱུས་ལ་ཞིབ་འཇུག་བྱེད་ཚུལ་
སྐོར་རགས་ཙམ་གླེང་བ། ....
.
ཕྱི་རྒྱལ་དུ་བོད་ཀྱི་ལོ་རྒྱུས་རྒྱལ་རབས་ཁག་ཏུ་དབྱེ་ནས་ཞིབ་འཇུག་
བྱས་པའི་སྐོར་རགས་ཙམ་གླེང་བ། ...
(506)
. (532 )
(553)



…….………….. ( 605)
དཎྜིའི་དགོངས་རྒྱན་བསྡུས་བརྗོད་པད་མའི་གེ་སར་ཞེས་བཞུགས་སོ།
... (567)
གངས་ཅན་མཁས་པའི་དབང་པོ་དུང་དཀར་བློ་བཟང་འཕྲིན་ལས་
མཆོག་གི་མཛད་རྣམ་དང་རིག་གཞུང་གི་གནས་བབས་སྐོར་
རགས་ཙམ་དཔྱད་པ། ..……………… ..…....….…… (587)
འཕེལ་རྒྱས་འགྲོ་བཞིན་པའི་བོད་ལྗོངས་སློབ་གྲྭ་ཆེན་མོའི་བོད་སྐད་
ཡིག་ཚན་ཁག་
སློབ་ཐོན་གྱི་དཔྱད་རྩོམ་ཇི་ལྟར་འབྲི་དགོས་རྒྱུའི་སྐོར་རགས་ཙམ་
གླེང་བ།
(613)
འཚོ་བར་འཛིན་པའི་ཡ་མཚན་གྱི་གཏན་ཚིགས་རིགས་པ།
..……………… ( 627)
སློབ་དཔྱོད་ཁང་གི་ཀྲུའུ་རེན། ….……………
( 641 )
གཡང་དཔལ་དང་བཀྲ་ཤིས། ....…..…………….………....…..……….
(674 )
འོད་དང་མུན་པའི་སྐྱོན་ཡོན་གླེང་བ། ..…………………..
(699)
བོད་ལྗོངས་སློབ་གྲྭ་ཆེན་མོའི་གསར་དུ་བསྐྲུན་པའི་སློབ་ཁྲིད་ཐོག་
ཁང་ལ་བལྟ་སྐོར་བྱས་པ། ..
.….………. ( 706)



སངས་རྒྱས་ཆོས་ལུགས་ལ་“བླ་མའི་
ཆོས་ལུགས་” ཞེས་པའི་ཐ་སྙད་
འདོགས་པ་དེ་མི་འཐད་
པའི་ཚུལ་ལ་དཔྱད་པ།
བོད་དང་ཧོར་ཡུལ་སོགས་སུ་དར་བའི་སངས་རྒྱས་བསྟན་པ་ལ། ཁ་
ཅིག་གིས་སྐྱབས་འགྲོ་བཞི་དང་སྒྲུབ་བརྒྱུད་ཤིང་རྟ་ཆེན་པོ་བརྒྱད་ལ་སོགས་པ་
འཕགས་ཡུལ་དུ་མེད་པར་བོད་དུ་འདུག་ཅེས་པའི་རྒྱུ་མཚན་གྱིས་བླ་མའི་ཆོས་
ལུགས་ཞེས་འབོད་པ་དེ་ནི་གཏན་ནས་མི་འགྲིག །
དེ་ཡང་བོད་དུ་སངས་རྒྱས་ཀྱི་བསྟན་པའི་འབྱུང་ཚུལ་ལ་བལྟས་ན། སྤྱི་
ལོའི་དུས་རབས་གསུམ་པ་ཙམ་ལ་ལྷ་ཐོ་ཐོ་རི་གཉན་བཙན་དུས་སུ། ཕོ་བྲང་
ཡུམ་བུ་བླ་སྒང་དུ་མདོ་སྡེ་ཟ་མ་ཏོག་དང་། མདོ་ལ་སྔ་བ་སྤང་སྐོང་ཕྱག་བརྒྱ་པ།
གཟུངས་ལ་སྔ་བ་སྙིང་པོ་ཡི་གེ་དྲུག་པ་སོགས་ཀྱི་གླེགས་བམ་ཕྱག་ཏུ་འབྱོར་བ་དེ་
ལ་བརྟེན་ནས་གངས་ཅན་ཡུལ་དུ་སངས་རྒྱས་ཀྱི་བསྟན་པ་དབུ་བརྙེས་པའི་ཐ་
སྙད་ཆགས་པ་དང༌། བོད་རྒྱལ་སྲོང་བཙན་སྒམ་པོའི་སྐུ་རིང་ལ་ཐོན་མི་སམ་བྷོ་
ཊས་བོད་ཡིག་གསར་དུ་བཟོས་ཏེ་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་
པ་སོགས་བོད་སྐད་དུ་བསྒྱུར་བ་དེ་ལ་བརྟེན་ནས་སངས་རྒྱས་ཀྱི་བསྟན་པའི་
སྲོལ་གཏོད་ཅེས་པའི་ཐ་སྙད་ཆགས། བོད་རྒྱལ་ཁྲི་སྲོང་ལྡེ་བཙན་སྐུ་རིང་ལ་
བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་མཁན་ཆེན་བོ་དྷི་



ས་ཏྭ་སྤྱན་དྲངས་ནས་སད་མི་བདུན་རབ་ཏུ་བྱུང་ཞིང་སོ་ཐར་འདུལ་བའི་
བསྟན་པ་སྤེལ། སློབ་དཔོན་པད་མ་འབྱུང་གནས་གདན་དྲངས་ཏེ་རྗེ་འབངས་
ཉེར་ལྔ་སོགས་ལ་གསང་སྔགས་ཟབ་མོའི་ཆོས་ཀྱི་འཁོར་ལོ་བསྐོར། སྐ་ཅོག་
ཞང་གསུམ་སོགས་ལོ་ཙཱ་བ་རྣམས་ཀྱིས་རྒྱལ་བའི་བཀའ་དང་དགོངས་འགྲེལ་གྱི་
བསྟན་བཅོས་ཡང་དག་ཅིག་བོད་སྐད་དུ་བསྒྱུར་བ་ནས་སངས་རྒྱས་ཀྱི་བསྟན་པ་
དར་ཞིང་རྒྱས་པར་མཛད་ཅེས་པའི་ཐ་སྙད་ཆགས། དེའི་རྗེས་སུ་གླང་དར་མ་
འུ་དུམ་བཙན་གྱིས་རང་གི་གཅུང་མངའ་བདག་ཁྲི་རལ་པ་ཅན་བཀྲོངས་པའི་
རྗེས་སུ་བོད་ཀྱི་འདུལ་བའི་བསྟན་པ་བསྣུབས་ནས་མི་ལོ་བདུན་ཅུ་ལྷག་ལོན་པ་
དེའི་ཡན་ཆད་ལ་བསྟན་པ་སྔ་དར་ཞེས་པ་དང་། དེའི་རྗེས་བསྟན་པའི་མེ་རོ་
མདོ་སྨད་ནས་བསོས་ཞེས་པའི་དོན་དང་ལྡན་པའི་ཆེ་བརྗོད་ལྟར་ཡང་བསྐྱར་
འདུལ་བའི་བསྟན་པ་སྤེལ་བ་ནས་བཟུང་བསྟན་པ་ཕྱི་དར་ཞེས་པའི་ཐ་སྙད་
ཆགས་པ་ཡིན། དེས་ན་སད་མི་བདུན་རབ་ཏུ་བྱུང་བའི་དུས་ནས་བཟུང་ད་
བར་བོད་ཀྱི་དགེ་ཚུལ་སློང་གི་སྡོམ་ལྡན་ཚང་མས་སྟོན་པ་ཤཱཀྱ་ཐུབ་པའི་ན་
བཟའ་དང་མཐུན་པར་ལུས་ཀྱི་སྟོད་ལ་སྣམ་ཕྲན་དང༌། གླེགས་བུ་དུ་མ་སྦྱར་
བའི་སྣམ་སྦྱར་དང་། བླ་གོས། སྨད་ལ་མཐང་གོས་ཏེ་ཆོས་གོས་རྣམ་གསུམ་
གསོལ་ཞིང་། དེ་དག་གི་ཁ་དོག་དམར་པོ་དང་སེར་པོ་ངུར་སྨྲིག སྨུག་པོ།
བཙོད་མདོག་བཅས་འདུལ་བའི་སྡེ་སྣོད་ལས་བཀས་བཅད་པ་ལྟར་ལག་ལེན་དུ་
འདེབས་ལ། ཉམས་ལེན་སྒོམ་སྒྲུབ་བྱེད་པའི་གཞུང་ཡང་སངས་རྒྱས་ཀྱི་སྡེ་སྣོད་
གསུམ་ཁོ་ནར་ངེས་པ་ཞིག་ཡིན། །
ཡང་ཁ་ཅིག་གིས་བོད་ཀྱི་སངས་རྒྱས་བསྟན་པ་ལ་རྒྱ་ནག་སྐད་དུ་བླ་མའི་
ཆོས་ལུགས་ཞེས་འབོད་པའི་ཐ་སྙད་དེ་མན་ཆིང་གོང་མ་རྒྱལ་པོའི་དུས་ཀྱི་ཡིག་
ཆར་ཡོད་པས་ཁུངས་དང་ལྡན་ཞེས་སྨྲས། དེ་ནི་སྐབས་དེར་སངས་རྒྱས་ཆོས་
ཀྱི་རྣམ་གཞག་གི་དགོངས་དོན་མི་རྟོགས་པར་བོད་སོགས་ཀྱི་བཙུན་པ་གཟན་



དང་ཤམ་ཐབས་གྱོན་པའི་ ཕྱི་ཚུལ་ཙམ་མཐོང་བ་རྒྱུ་མཚན་དུ་བྱས་ནས་སྐད་
སྒྱུར་བ་ཞིག་གིས་འོལ་ཚོད་ཀྱི་སྒོ་ནས་མིང་གསར་པ་ཞིག་བཏགས་པ་གོར་མ་
ཆག་ལ། དེ་ནས་བཟུང་མ་དག་རྒྱུན་འབྱམས་སུ་ལུས་པ་ཞིག་ཡིན།
སྤྱིར་བླ་མ་ཞེས་པ་ལེགས་སྦྱར་སྐད་དུ་གུ་རུ་ཞེས་འབོད་པ་དང༌། གུ་
རུའི་དོན་ནི་ཡང་བའི་ལྡོག་ཟླ་ལྕི་བ་སྟེ་ཡོན་ཏན་ཆེ་བའི་ཆ་ནས་ལྕི་བ་ཟེར། བོད་
སྐད་དུ་སྒྱུར་དུས་དོན་དེ་ལ་ལྕི་བ་ཞེས་བསྒྱུར་ན་མི་བདེ་བས་དོན་སྒྱུར་གྱི་སྒོ་ནས་
གོང་མའམ་སྟེང་མའི་དོན་ཅན་བླ་མ་ཞེས་བསྒྱུར། དེས་ན་ཡིག་དོན་གྱི་ཐད་
ནས་བཤད་ན། བླ་ནི་སྟེང་དང་ཀླད་ཀྱི་དོན། མ་ནི་བདག་སྒྲ་ཡིན་ཞིང་ཡོན་
ཏན་གྱི་ལྕི་བའི་ཆ་ནས་ཡོན་ཏན་དང་ལྡན་པའི་མི་དེ་ལ་བླ་མ་ཞེས་འབོད་པ་ཡིན་
ལ། ཁྱིམ་པའམ་རབ་བྱུང་རྟེན་ཅན་གྱི་དགེ་རྒན་དེ་ལ་ཡང་སློབ་མ་ལ་ལྟོས་ཏེ་
ཡོན་ཏན་ལྷག་པ་དང་ལྡན་པའི་སྒོ་ནས་བླ་མ་ཞེས་ཞུ་འོས་པ་དང་། བླ་མ་ནི་
དོན་དམ་དུ་རང་ཉིད་ལ་བླང་དོར་གྱི་ལམ་མ་ནོར་བར་སྟོན་པའི་དགེ་བའི་
བཤེས་གཉེན་ལ་གོ་དགོས། དེས་ན་སྐྱབས་འགྲོ་བཞི་རུ་འཛིན་པའི་རྒྱུ་མཚན་
དང༌། སྐྱབས་སུ་འགྲོ་ཚུལ། འཕགས་ཡུལ་དང་བོད་ཀྱི་མཁས་པ་ཚོའི་དགོངས་
པ་བཞེས་ཚུལ་བཅས་ལ་རགས་ཙམ་བརྟག་པར་བྱ།
དང་པོ། སྐྱབས་འགྲོ་ཞེས་པའི་དོན་ལ་དཔྱད་པ།
ཐོག་མར་དུས་རྒྱུན་དུ་བརྗོད་པའི་སྐྱབས་སུ་མཆི་ཞེས་པའི་ཐ་སྙད་དེ་ནི་
སྐྱབས་ནི་བརྟེན་གཞི་ཞེས་པ་ཡིན་པས་སྐྱབས་དེའི་འཇུག་ཡུལ་ལམ་རྟེན་དུ་
འཆའ་སྟེ་ཞུགས་པའམ་བརྟེན་པ་ན། དེས་རང་ཉིད་ཉེས་སྤྱོད་དང་འཇིགས་པ་
ལས་སྐྱོབ་ཅིང་བཟང་སར་ཁྲིད་པས་ན་སྐྱབས་སུ་མཆི་ཞེས་པ་ཡིན། དེ་ཡང་
སློབ་དཔོན་ཤེས་རབ་གོ་ཆས་མཛད་པའི་《 ལྷ་ལས་ཕུལ་བྱུང་གི་བསྟོད་པའི་
འགྲེལ་པ་》ལས། “ སྐྱབས་ནི་རྟེན་ཞེས་བྱ་བའི་དོན་ནོ། །གང་ལ་བརྟེན་ན་
الرا



ཉེས་པ་ཟད་པར་གྱུར་བས་སོ། །མཆི་བ་ཞེས་བྱ་བ་ནི་མཆི་ཞིང་ཞུགས་པ་ཞེས་
པའི་དོན་ཏེ། ཡིད་མི་རྟོན་པ་སོགས་ཉེས་སྤྱོད་མང་པོ་སངས་རྒྱས་ལ་བརྟེན་
ནས་ དག་ པར་ འགྱུར་ ” ཞེས་ དང༌། 《 བརྒྱད་ སྟོང་ འགྲེལ་ ཆེན་》ལས།
“སྐྱབས་ནི་དེ་ལ་བརྟེན་པའི་སྦྱོར་བས་དོན་མེད་པ་ཉིད་དུ་མི་འཇོག་པ་ཉིད་
ཀྱིས་སོ།” ཞེས་གསུངས། སྐྱབས་སུ་མཆི་ཞེས་པའི་སྐྱབས་ནི་རྟེན་དང་གཞིའི་
དོན་དང༌། མཆི་བའི་སྐད་དོད་གཙྪ་ཞེས་པ་འགྲོ་བ་ལ་བསྒྱུར་བ་ལྟར། དཀོན་
མཆོག་རྟེན་དུ་བཟུང་བ་ཡིན་པས། དེས་ན་སངས་རྒྱས་ལ་སྐྱབས་སུ་མཆི་ཞེས་
ངག་ནས་འདོན་པའི་སྐབས་སུ་ཡིད་ཀྱི་ལེགས་ཉེས་ཅི་བྱུང་ཡང་སངས་རྒྱས་རང་
མཁྱེན་སྙམ་དུ་སྙིང་ཐག་པ་ནས་བློ་འགེལ་བ་དང༌། ཆོས་ལ་སྐྱབས་སུ་མཆི་ཞེས་
པའི་སྐབས་སུ་ཡང་དམ་པའི་ཆོས་དེ་ཉམས་སུ་བླང་བར་བྱའོ་ཞེས་ཡིད་ཀྱིས་
དམ་བཅའ་བ་དང༌། དགེ་འདུན་ལ་སྐྱབས་སུ་མཆི་ཞེས་པའི་སྐབས་སུ་དགེ་
འདུན་རྣམས་ཀྱིས་དམ་པའི་ཆོས་ལ་ཇི་ལྟར་སློབ་པ་བཞིན་དུ་བདག་གིས་ཀྱང་
དེ་ལྟར་བསླབ་པར་བྱའོ་ཞེས་ཡིད་ཀྱི་དམ་བཅའ་བ་རྣམས་ནི་སྐྱབས་སུ་སོང་
བའི་ཚད་དུ་འཛིན་པ་དང་། དེ་ལྟར་མཆོད་པའི་དགོས་པ་ནི་《བེའུ་བུམ་སྔོན་
པོའི་འགྲེལ་པ་》ལས། “ བར་ཆད་ཞི་བ་དང༌། ཡ་རབས་ཀྱི་ཚུལ་དང་མཐུན་
པ་དང༌། འདོད་པའི་དོན་འགྲུབ་པ་དང༌། རབས་ ལ་བསླབ་པར་བྱ་བའི་
དགོས་པ་དང་བཞི་” ཞེས་གསུངས། དེའི་དོན་ནི་བར་ཆད་བསོད་ནམས་མ་
ཡིན་པ་ལས་བྱུང་བ་ཡིན་པ་ལ་བསོད་ནམས་བསགས་པས་བར་ཆད་མི་འབྱུང་
བ་དང་། ཡོན་ཏན་མ་སྐྱེ་བ་སྐྱེ། སྐྱེས་པ་འཕེལ་ཞིང་བརྟན་པར་འགྱུར་བ་
དང༌། སངས་རྒྱས་དང་། བྱང་ཆུབ་སེམས་དཔའ་དང༌། དགེ་བའི་བཤེས་
གཉེན་གོང་མ་རྣམས་ཀྱིས་བསོད་ནམས་བསགས་པ་ལ་བརྟེན་ནས་ཡོན་ཏན་
ཁྱད་པར་ཅན་རྒྱུད་ལ་འཁྲུངས་པ་ཡིན་པས་རང་ཅག་ཀྱང་ཁོང་གི་རྗེས་སུ་སློབ་
པ་དང༌། འདོད་པའི་དོན་འགྲུབ་པ་ནི། ཆོས་ནས་བསོད་ནམས་བསགས་



པའི་མིས་ནི་བསམ་པ་མཐའ་དག་འགྲུབ་པ་དང་། འདི་ལ་བརྟེན་ནས་ཐོས་
བསམ་སྒོམ་གསུམ་བྱས་པས་མངོན་མཐོ་ངེས་ལེགས་ ཐམས་ཅད་བྱུང་བས་
སོ། །བསླབ་པར་བྱ་བའི་དགོས་པ་ནི་བྱ་བ་ཅི་དང་ཅི་བྱེད་པའི་སྔོན་དུ་ཕྱག་
དང་མཆོད་པ་བྱས་ན་དེ་གྲུབ་པས་བསླབ་པར་བྱ་བའི་དགོས་པ་ཡོད་དོ། །
སྤྱིར་སྒོ་ཞེས་པའི་ཐ་སྙད་མང་དུ་ཡོད་དེ། བསྟན་པ་ལ་འཇུག་པའི་སྒོ་
སྐྱབས་འགྲོ་དང་། ལམ་རིམ་ལ་འཇུག་པའི་སྒོ་བཤེས་གཉེན་བསྟེན་པ། ཐར་
ལམ་ལ་འཇུག་པའི་སྒོ་བདག་མེད་རྟོགས་པ། ཐེག་ཆེན་ལ་ འཇུག་པའི་སྒོ་
སེམས་བསྐྱེད། གསང་སྔགས་ལ་འཇུག་པའི་སྒོ་དབང་ནོད་པ་སོགས་འཇུག་སྒོ་
མི་འདྲ་བ་ཡོད་ཀྱང་སྐྱབས་འགྲོ་ནི་བསྟན་པའི་འཇུག་སྒོ་ཡིན་ཞེས་ཡོངས་སུ་
གྲགས། 《 བེའུ་བུམ་སྔོན་པོ་》ལས། “ ཆོས་ཀུན་རྩ་བ་དད་པ་ཡིན། དེ་ཡང་
སངས་རྒྱས་དྲན་པ་ལ་རག་ལས་” ཞེས་གསུངས་ལ། ཡང་《རིན་ཆེན་ཕྲེང་
བ་》ལས། “ དད་ཅན་ཡིན་ཕྱིར་ཆོས་ལ་བརྟེན། ། ཤེས་རབ་ལྡན་ཕྱིར་ཡང་
དག་རིག །འདི་ གཉིས་ གཙོ་ བོ་ ཤེས་ རབ་ སྟེ། །དེ་ ཡི་ སྔོན་འགྲོ་ དད་ པ་
ཡིན། །” ཞེས་གསུངས་པ་ལྟར། དད་པ་ཆོས་ལ་འཇུག་པའི་སྒོ་ཡིན་ཞིང་།
དེ་སངས་རྒྱས་རྗེས་སུ་དྲན་པ་ལ་རག་ལས་པའི་རྒྱུ་མཚན་གྱིས་སྐྱབས་འགྲོ་ནི་
བསྟན་པའི་འཇུག་སྒོར་ངེས་པ་ཞིག་ཡིན། དེ་ཡང་ཐོག་མར་སངས་རྒྱས་ཡོད་
པར་ཡིད་ཆེས་པའི་དད་པ་བསྒོམ་དགོས་པ་དང་། དེ་ལ་ཡིད་ཆེས་ན་དེས་
གསུངས་པའི་ཆོས་ལ་འཇུག་ནུས་པ་དང་ལམ་རིམ་ལས་དགེ་བའི་བཤེས་གཉེན་
ལམ་གྱི་རྩ་བར་གསུངས་པ་ནི། དཔེར་ན། ལུང་པའི་ཕ་ཁར་འགྲོ་བ་ལ་ལུང་པ་
དེའི་ལམ་རྒྱུས་ཡོད་པ་ཞིག་ལ་བསྟེན་ནས་འགྲོ་དགོས་པ་བཞིན་དུ། སྐྱེས་བུ་
ཆུང་འབྲིང་སོགས་ཀྱི་སར་འགྲོ་བ་ལ། དེའི་ལམ་ཕྱིན་ཅི་མ་ལོག་པར་སྟོན་
མཁན་པ་ལ་བརྟེན་དགོས་པས་དེས་ན་ལམ་ རིམ་ལ་འཇུག་ པའི་སྒོ་བཤེས་
གཉེན་དང་བསྟན་པ་ལ་འཇུག་པའི་སྒོ་ནི་སྐྱབས་འགྲོ་ཡིན། བཤེས་གཉེན་



it
བསྟེན་པ་དང་སྐྱབས་སུ་འགྲོ་བ་གཉིས་ཀྱི་ལག་རྗེས་ཡང་མི་འདྲ་སྟེ། བཤེས་
གཉེན་གྱི་གདམས་ངག་ལ་བསྟེན་ནས་སྐྱེས་བུ་ཆུང་འབྲིང་སོགས་ཀྱི་རྟོགས་པ་
རྒྱུད་ལ་སྐྱེས་པ་བཤེས་གཉེན་བསྟེན་པའི་ལག་རྗེས་དང༌། སྐྱབས་སུ་འགྲོ་བ་ལ་
བརྟེན་ནས་ནང་པ་སངས་རྒྱས་པར་ཚུད་པ་དཀོན་མཆོག་ལ་ཡིད་ཆེས་པའི་
ལག་རྗེས་ཡིན་ཞིང་། དེ་བཞིན་དུ་དགོས་པ་ཡང་མི་འདྲ་སྟེ། བཤེས་གཉེན་
བསྟེན་པ་ལམ་མ་ནོར་བར་ཞུགས་པའི་ཆེད་དང༌། སྐྱབས་སུ་འགྲོ་བ་བསྟན་པ་
ལ་ཞུགས་པའི་ཆེད་དུ་ཡིན་ནོ། ། །
གནས་སྐབས་ དང་ མཐར་ ཐུག་ གི་ བདེ་ ལེགས་ ཐམས་ ཅད་ ཀྱི་རྩ་བ་
སྐྱབས་འགྲོ་ཡིན་པ་དང་། དེ་ཡང་གང་ལ་བརྟེན་ནས་སྐྱབས་སུ་འགྲོ་བའི་རྒྱུ་ནི།
འཇིགས་ན་ སྐྱབས། ཕོངས་ ན་ གཉེན་ དྲན་ ཟེར་ བ་ ལྟར། རང་ ཉིད་ ལ་
འཇིགས་སྣང་ཞིག་ཡོང་བའི་ཚེ་ན་སྐྱབས་འཚོལ་བའི་བློ་སྐྱེ་བ་དེ་ཡིན། དཔེར་
ན། ས་སྟོང་ཞིག་ལ་གློ་བུར་དུ་ཆར་དྲག་པོ་ཞིག་བབས་བྱུང་ན་དེ་ལས་སྐྱོབ་པའི་
བྲག་སྐྱིབས་སོགས་འཚོལ་འདོད་སྐྱེ་བ་ལྟར། རང་ཉིད་སྡུག་བསྔལ་གྱི་རྒྱ་མཚོར་
ལྷུངས་ཤིང་ལས་ཉོན་ཆུ་སྲིན་གྱི་ཁར་ཚུད་པར་ཉེ་བ་ན་སྐྱབས་འབའ་ཞིག་འཚོལ་
བ་ཡིན་པས། དེའི་ཚེ་ན་རང་ཉིད་སྡུག་བསྔལ་ལས་འཇིགས་པའི་བློ་དེ་དང་
སྡུག་བསྔལ་དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་དོ་སྙམ་པའི་
བློ་གཉིས་པོ་སྐྱབས་འགྲོའི་རྒྱུ་ཡིན་ཏེ་སྐྱབས་འགྲོ་སྐྱེད་བྱེད་ཡིན་པའི་ཕྱིར་རོ། །
to
a
ir
གཉིས་པ། དཀོན་མཆོག་གསུམ་ལ་སྐྱབས་སུ་འགྲོ་ཚུལ་
སྨྲས་པ། །
ཆོས་འབྱུང་ཁག་ཏུ་ཡོངས་གྲགས་སུ་སངས་རྒྱས་ལ་སྐྱབས་སུ་སོང་བའི་
མུན་བསྐལ་དང་མཐའ་འཁོབ་ཏུ་མི་སྐྱེ་ཞིང་དགེ་བའི་བཤེས་གཉེན་དང་འཕྲད་
པར་འགྱུར། ཆོས་ལ་སྐྱབས་སུ་སོང་བའི་ལོག་ལྟ་ཅན་དང་གླེན་ལྐུགས་སུ་མི་སྐྱེ་



ཞིང་སངས་རྒྱས་ཀྱི་བསྟན་པ་དང་མཇལ་བར་འགྱུར། དགེ་འདུན་ལ་སྐྱབས་སུ་
སོང་བས་མི་དགེ་བའི་གྲོགས་པོ་དང་མི་འཕྲད་ཅིང་དགེ་བའི་བཤེས་གཉེན་གྱི་
རྗེས་ སུ་ འཛིན་ པར་ གྱུར་ རོ་ ཞེས་ བྱུང་ ལ། སྐྱབས་ སུ་ འགྲོ་ བའི་ ཡུལ་ ནི།
འཇིགས་པ་མཐའ་དག་ལས་སྐྱོབ་པའི་ཡུལ་ལ་སྐྱོན་ཀུན་ཟད་པ་དང༌། ཡོན་
ཏན་ཀུན་ལྡན་ཞིང་། གཞན་གྱི་རྒྱུད་ལ་གྲུབ་ཟིན་པས་དཀོན་མཆོག་གསུམ་
རྒྱུར་བརྟེན་ནས་འཇིགས་པ་ལས་ཐར་བར་བྱའོ་ཞེས་རྒྱུ་ལ་དཔུང་གཉེན་དུ་
བཟུང་བ་དང་། རང་རྒྱུད་ལ་མ་འོངས་པ་ན་ཐོབ་འགྱུར་གྱི་དཀོན་མཆོག་
གསུམ་མངོན་དུ་བྱས་ནས་འཇིགས་པ་འདི་ལས་ཐར་བར་བྱའོ་ཞེས་འབྲས་བུ་
ལ་དཔུང་གཉེན་བཟུང་བ་དང༌། འབྲས་སྐྱབས་གསུམ་དུ་བཞག་པའི་དགོས་པ་
ནི་ཐེག་ཆེན་རིགས་ཅན་རྣམས་སྲིད་པ་ཐ་མའི་ཚེ་ན་སངས་རྒྱས་ཀྱི་སྟོན་པའི་བྱ་
བ་བྱེད་པར་མོས་པ་དང་། རང་རྒྱལ་རིགས་ཅན་རྣམས་དེའི་ཚེ་ན་རང་སྟོབས་
ཀྱིས་རྟེན་འབྲེལ་རྟོགས་པའི་ལམ་གྱི་ཆོས་ཀྱི་བྱ་བ་བྱེད་པར་མོས་པ་དང་། ཉན་
ཐོས་ཀྱི་རིགས་ཅན་རྣམས་དེའི་ཚེ་ན་དགེ་འདུན་གྱིས་གྲོགས་ཀྱི་བྱ་བ་བྱེད་པར་
མོས་པ་རྣམས་ཀྱི་དབང་དུ་བྱས་ནས་བཞག་པ་ཡིན་ཏེ། དེ་ཡང་《རྒྱུད་བླ་མ་》
ལས། “ ཐེག་པ་གསུམ་དང་བྱེད་གསུམ་ལ། །མོས་པ་རྣམས་ཀྱིས་དབང་བྱས་
ནས། །སྐྱབས་གསུམ་རྣམ་པར་བཞག་པ་ཡིན། །” ཞེས་གསུངས། དེ་དག་
ལ་སྐྱབས་སུ་འགྲོ་བའི་ཚུལ་ནི། དཀོན་མཆོག་གསུམ་སོ་སོའི་ཡོན་ཏན་ཤེས་
པའི་སྒོ་ནས་སྐྱབས་སུ་འགྲོ་དགོས་པ་དང༌། ཁྱད་པར་ཤེས་པའི་སྒོ་ནས་སྐྱབས་
སུ་འགྲོ་ཚུལ་ནི་ དཀོན་མཆོག་ གསུམ་ སོ་ སོའི་མཚན་ཉིད་ ཤེས་དགོས་པ་སྟེ།
སངས་རྒྱས་ནི་ཆོས་ ཐམས་ཅད་མངོན་པར་ རྫོགས་ པར་བྱང་ཆུབ་པ་དང་།
ཆོས་ནི་ཐོག་མཐའ་བར་གསུམ་དུ་དགེ་བ་དང་། དགེ་འདུན་ནི་གཞན་གྱི་མན་
ངག་ལ་བརྟེན་ནས་ལམ་ཡང་དག་པར་སྒྲུབ་པར་བྱེད་པའི་མཚན་ཉིད་ཅན་ཡིན་
པར་ཤེས་ནས་སྐྱབས་སུ་འགྲོ་བ་དང་། འཕྲིན་ལས་ཀྱི་ཁྱད་པར་ནི་སངས་རྒྱས་



ཀྱིས་ལུང་འབོག་པར་བྱེད། ཆོས་ཀྱིས་སྡུག་བསྔལ་སྤོང་བར་བྱེད། དགེ་འདུན་
གྱིས་དགེ་བ་ལ་རྗེས་སུ་ཡིད་རངས་པར་བྱེད་པས་ཕན་པར་མཛད་དོ་སྙམ་ནས་
སྐྱབས་སུ་འགྲོ་བ་དང༌། མོས་པའི་ཁྱད་པར་ནི་མཆོད་པར་བྱའོ། །མངོན་དུ་
བྱའོ། །འགྲོགས་པར་བྱའོ་ཞེས་མོས་པའི་སྒོ་ནས་སྐྱབས་སུ་འགྲོ་བ་དང་། སྒྲུབ་
པའི་ཁྱད་པར་ནི། མཆོད་པར་བྱ་བ་དང༌། བསྒོམ་པར་བྱ་བ་དང་། ཟང་ཟིང་
གི་ལོངས་སྤྱོད་ཐུན་མོང་དུ་བྱ་བའི་སྒོ་ནས་བསྒྲུབ་པར་བྱ་བ་དང་། བསོད་
ནམས་ཀྱི་ཁྱད་པར་ནི་ཕྱག་མཆོད་སོགས་ཀྱི་སྒོ་ནས་སྐྱབས་སུ་འགྲོ་དགོས་པ་
དང་། ཁས་ལེན་པའི་སྒོ་ནས་སྐྱབས་སུ་འགྲོ་ཚུལ་ནི་སངས་རྒྱས་སྡུག་བསྔལ་
ལས་སྐྱོབ་པའི་ཐབས་སྟོན་པ་པོའི་སྐྱེས་བུ་ཚད་མར་ཡིད་ཀྱི་དམ་བཅའ་དགོས་
ཏེ། དེ་ཁས་མ་བླངས་ན་དེའི་བཀའ་ལ་ཡིད་ཆེས་པར་མི་འགྱུར་བའི་ཕྱིར།
དཔེར་ན། རྒྱལ་པོ་གཏུམ་པོ་ཞིག་གི་སར་འགྲོ་བ་ལ་དེའི་ཆ་རྒྱུས་ཡོད་པ་ཞིག་
ལ་དྲིས་ནས་དེའི་བསྐོ་བ་བཞིན་བྱེད་པར་ཡིད་ཀྱིས་དམ་བཅའ་དགོས་པ་བཞིན་
དང་། དམ་པའི་ཆོས་མངོན་དུ་བྱ་བར་ཁས་ལེན་དགོས་ཏེ། དེ་ཁས་མ་བླངས་
ན་དེ་སྒྲུབ་པ་ལ་བརྩོན་པར་མི་འགྱུར་བའི་ ཕྱིར། དཔེར་ན། རྒྱལ་སྲིད་ལ་
དབང་བསྒྱུར་བར་འདོད་པ་ལ་དེའི་ཐབས་ལ་འབད་པར་ཡིད་ཀྱིས་དམ་བཅའ་
དགོས་པ་བཞིན་ནོ། །དགེ་འདུན་དང་འགྲོགས་པར་ཁས་ལེན་དགོས་ཏེ། དེ་
ཁས་མ་བླངས་ན་དེ་དག་གི་རྗེས་སུ་སློབ་པར་མི་འགྱུར་བའི་ཕྱིར། དཔེར་ན།
ཚོང་པ་དང་འགྲོགས་ནས་རྒྱ་མཚོར་ཆས་པ་ ལ་ ཚོང་ པས་ཆ་ རྐྱེན་ ཇི་ ལྟར་
བསྒྲིགས་པ་བཞིན་རང་ཡང་དེ་ལྟར་བསྒྲིགས་དགོས་པ་བཞིན་སྐྱབས་འགྲོ་ལ་
ཡིད་ཀྱི་དམ་བཅའ་གཙོ་ཆེ་ཞིང་ཁས་ལེན་ནི་ཤིན་ཏུ་གལ་ཆེ་བ་ཞིག་ཡིན། སློབ་
དཔོན་དགའ་བྱེད་སྙན་པས་མཛད་པའི་《 བསྟོད་པ་བརྒྱ་ལྔ་བཅུའི་འགྲེལ་པ་》
ལས། “ སྐྱབས་འགྲོ་ཞེས་བྱ་བ་ནི་སྐྱབས་ཁས་བླངས་པའི་ ཕྱིར་རོ།” ཞེས་
གསུངས་པ་དེ་ལྟར་ནང་པ་དང་ཕྱི་པའི་སྟོན་པ་དང་། བསྟན་པ་དང་། དགེ་



འདུན་རྣམས་ཀྱི་མཆོག་དམན་གྱི་ཁྱད་པར་ཤེས་པར་བྱས་ནས་སྟོན་པ་དང་།
བསྟན་པ་གཞན་སོགས་ལ་སྐྱབས་སུ་མི་འཛིན་པར་ཡིད་ཀྱིས་དམ་བཅའ་བའི་སྒོ་
ནས་དཀོན་མཆོག་གསུམ་ཁོ་ན་ལ་སྐྱབས་སུ་འགྲོ་བ་དེ་ཡིན།
སྐྱབས་འགྲོའི་ངོ་བོ་ནི་དཀོན་མཆོག་གསུམ་གྱི་ཡོན་ཏན་དང་ཁྱད་པར་
ཤེས་ནས་ཁས་ལེན་དང་གཞན་དུ་མི་སྨྲ་བའི་སྒོ་ནས་སངས་རྒྱས་ལ་ཡིད་ཆེས་ཏེ་
དེའི་ཆོས་བྱ་འདོད་དང༌། དེའི་དགེ་འདུན་དང་འགྲོགས་འདོད་སོགས་ཀྱིས་
བསྡུས་པའི་ཤེས་རབ་གཙོ་འཁོར་ཅི་རིགས་སྐྱབས་འགྲོའི་ངོ་བོ་ཡིན་ཞིང་། དེ་
ཡང་དལ་འབྱོར་རྙེད་དཀའ་བ། འཆི་བ་མི་རྟག་པ། ངན་སོང་གི་སྡུག་བསྔལ་
བསམ་པའི་སྒོ་ནས་སྐྱབས་དམ་པ་ལ་ཡིད་ཆེས་ཏེ་མི་དགེ་བཅུ་སྤོང་འདོད་ཀྱི་
སྐྱེས་བུ་ཆུང་ངུའི་ཆོས་སྐོར་ནི་སྐྱབས་འགྲོའི་བསམ་པ་རྣལ་མ་ཡིན་པའི་ཕྱིར་
དང་། སངས་རྒྱས་ལ་ཡིད་ཆེས་པའི་དབང་གིས་དེས་ཇི་སྐད་བསྟན་པའི་ལས་
འབྲས་ལ་ཡིད་ཆེས་ཏེ་དགེ་སྡིག་གི་འཇུག་ལྡོག་ལ་དོན་གཉེར་གྱི་འདུན་པས་
ཉམས་སུ་བསྟར་བ་ནི་ཆོས་ལ་སྐྱབས་སུ་འགྲོ་ཚུལ་དངོས་ཡིན། དེ་ཡང་《 ཕར་
ཕྱིན་བསྡུ་བ་》ལས། “ སེམས་ཅན་རྣམས་ལ་སྙིང་བརྩེ་ཞིང་། །བདེ་གཤེགས་
ཡོན་ཏན་ཐོབ་མོས་ན། །དེ་བཞིན་གཤེགས་པ་ཐམས་ཅད་ལ། །མདོར་བསྡུ་
སྐྱབས་སུ་སོང་བ་ཡིན། །” ཞེས་དང་། “ བྱང་ཆུབ་མཆོག་ གི་ ཕྱོགས་ ཀྱི་
ཆོས། །བདག་དོན་མ་ཡིན་ གཞན་དོན་དུ། །སྙིང་རྗེ་ཆེན་པོས་སྤྱོད་བྱེད་
ན། །ཆོས་ལ་སྐྱབས་ སུ་ སོང་བ་ཡིན། །” ཞེས་དང་། “ བྱང་ཆུབ་སེམས་
མཆོག་མི་ལྡོག་དང༌། ། དབང་དང་ཚད་མེད་ཡོན་ཏན་གྱིས། །བརྒྱན་པའི་
ཡོན་ཏན་གང་འཚོལ་བ། །དེ་ནི་དགེ་འདུན་སྐྱབས་སོང་ཡིན། །” ཞེས་
གསུངས་པ་ལྟར་རོ། །



གསུམ་པ། བླ་མ་ལ་སྐྱབས་སུ་འགྲོ་ཚུལ་དཔྱད་པ།
སངས་རྒྱས་སྐྱབས་སྟོན་པ་པོ་དང་ཆོས་སྐྱབས་དངོས་དང་དགེ་འདུན་
སྐྱབས་སྒྲུབ་པའི་གྲོགས་ཡིན་ན། ད་ལྟ་སངས་རྒྱས་དངོས་སུ་མི་བཞུགས་པས་
སྐྱབས་སྟོན་པོ་དེ་གང་ལ་བྱ། གང་དུ་ཡོད་ཅེས་སྨྲ་བ་ན། དེ་ཡོད་དེ་ད་ལྟ་ལམ་
རིམ་དང་སྐྱབས་འགྲོ་སོགས་ཀྱི་ཁྲིད་འབོག་པའི་བླ་མ་དེ་སངས་རྒྱས་ཀྱི་དོད་
ཡང་དག་པ་ཐུབ་པའི་ཕྱིར། དེ་ཐུབ་སྟེ་ཡོངས་གྲགས་སུ་ལམ་རིམ་སོགས་སྟོན་
པའི་བླ་མ་དེ་ལ་སངས་རྒྱས་ཀྱི་སྤྲུལ་པ་གཅིག་ཀྱང་ཡོད། དེ་མིན་ཡང་དེའི་ལུས་
ལ་ཞུགས་ནས་ཆོས་འཆད་དུ་བཅུག་པ་ཡང་ཡོད། ལུས་ལ་མ་ཞུགས་ཀྱང་དེའི་
ལུས་ངག་ཡིད་གསུམ་བྱིན་གྱིས་བརླབས་ནས་ཆོས་འཆད་དུ་བཅུག་པ་ཡང་ཡོད་
ཟེར། 《 ཏིང་ངེ་འཛིན་དམ་པའི་མདོ་》ལས། “ དེ་ཡང་ཕྱི་མའི་དུས་ན་ང་
གཉིས་དགེ་བའི་བཤེས་གཉེན་སུ་སྤྲུལ་ཏིང་ངེ་འཛིན་འདི་དག་སྟོན་པར་གྱུར་ཏེ།
དེའི་ཕྱིར་དགེ་བའི་བཤེས་གཉེན་ནི་ཁྱེད་ཀྱི་སྟོན་པ་ཡིན་པས་བྱང་ཆུབ་སྙིང་པོ་
ལ་ཐུག་གི་བར་བསྟེན་ཞིང་བཀུར་སྟི་གྱིས་ཤིག་” ཅེས་དང༌། 《རྒྱུད་བརྟག་པ་
གཉིས་པ་》ལས། “ ཕྱི་མའི་དུས་སུ་གྱུར་པ་ན། །ང་ཉིད་སློབ་དཔོན་གཟུགས་
ཀྱི་སྐུ། །” ཞེས་དང་《མདོ་》ལས། “ ཀ་ཡེ་མཐོང་བ་དོན་ཡོད་ཀྱེ། །ཕྱི་མའི་
དུས་སུ་གྱུར་པ་ན། །ང་ནི་སློབ་དཔོན་གཟུགས་སུ་ གནས། །” ཞེས་དང་།
《རྔ་བོ་ཆེའི་མདོ་》ལས། “ སྨྲེ་སྔགས་མ་འདོན་ཀུན་དགའ་བོ། །ང་ནི་ཕྱི་
མའི་དུས་ཀྱི་ཚེ། །དགེ་བའི་བཤེས་གཉེན་ཉིད་སྤྲུལ་ནས། །ཁྱོད་ལ་སོགས་
པའི་དོན་བྱེད་འགྱུར། །” ཞེས་གསུངས་ལ། 《རྡོ་རྗེ་གུར་》ལས་ཀྱང་“ གང་
ཉིད་རྡོ་རྗེ་སེམས་དཔའ་ཞེས། །དེ་ཉིད་སློབ་དཔོན་གཟུགས་སུ་འཛིན། །
སེམས་ཅན་ ཕན་ བདག་ དམིགས་ ནས་ ནི། ། ཐ་ མལ་ བ་ ཡི་ གཟུགས་ སུ་
གནས། ” ཞེས་གསུངས་པའི་ཕྱིར་དང༌། 《གསང་བ་འདུས་པའི་འགྲེལ་
0



པ་》ལས། “ སངས་རྒྱས་རྣམས་རྡོ་རྗེ་སློབ་དཔོན་གྱི་ལུས་ལ་ཞུགས་ནས་
སེམས་ཅན་གྱི་དོན་མཛད་དོ།”ཞེས་གསུངས། དེའི་ཕྱིར་བླ་མ་དེ་ནི་ངོ་བོའི་ཆ་
ནས་སངས་རྒྱས་དང་མཉམ་པ་ཞིག་ཡིན། དེའི་རྒྱུ་མཚན་ནི་《 གསང་བ་
འདུས་པ་》ལས། “ ཁམས་རྣམས་དང་ནི་འཕྲིན་ལས་དག །རང་བཞིན་
མཉམ་པ་ ཉིད་ ཀྱི་ ཕྱིར། ། སངས་ རྒྱས་ ཀུན་ དང༌ བླ་ མ་ མཉམ། །” ཞེས་
གསུངས་པའི་ཕྱིར། ཡང་《 ནམ་མཁའ་དྲི་མ་མེད་པའི་མདོ་》ལས། “ ཀུན་
དགའ་བོ་དེ་བཞིན་གཤེགས་པ་རྣམས་ནི་སེམས་ཅན་ཐམས་ཅད་ལ་སྣང་བ་མ་
ཡིན་གྱི། དགེ་བའི་བཤེས་གཉེན་ནི་དངོས་སུ་སྣང་ནས་ཆོས་སྟོན་ཞིང་ཐར་
པའི་ས་བོན་འདེབས་པའི་ཕྱིར། དེ་བཞིན་གཤེགས་པ་རྣམས་ལས་དགེ་བའི་
བཤེས་གཉེན་ལྷག་པར་ཟུངས་ཤིག་” ཅེས་གསུངས་པ་དེ་ལྟར་བཀའ་དྲིན་ཆེ་
ལུགས་ཀྱང་བླ་མ་དེ་ལས་ཆོས་ཉན་པ་ལ་བརྟེན་ནས་ལས་འབྲས་ལ་ཡིད་ཆེས་ཏེ་
སྡིག་པ་ཆུང་ངུ་ཡང་ཁྱད་དུ་མི་གསོད་པར་འཛེམས་ཤིང་དགེ་བ་ཕྲ་མོ་ཙམ་ལ་
ཡང་གཙིགས་སུ་བྱས་ཏེ་སྒྲུབ་འདོད་ཀྱི་བློ་སྔར་དང་མི་འདྲ་ཞིག་སྐྱེས་ཐུབ་པར་
བརྟེན་བླ་མ་ལ་སྐྱབས་སུ་འགྲོ་བའི་ཚུལ་ཡང་དེ་ཡིན། ལོ་རྒྱུས་དུས་རབས་རིམ་
བྱུང་དུ་ཕྱིས་སུ་མི་རྣམས་ཀྱི་ངག་རྒྱུན་དུ་སྤྱིར་སྤྲུལ་པའི་སྐུ་ཡིན་ཚད་ལ་བླ་མ་ཞེས་
འབོད་པ་ནི་ཞེ་ས་དང་ཚེ་བརྗོད་ཀྱི་དབང་གིས་རྣ་ལམ་དུ་སྙན་མོར་འབོད་པ་
ཙམ་ལས་སྤྲུལ་སྐུའི་མིང་ཐོགས་ཚད་ལ་བླ་མའི་ཡོན་ཏན་ཚང་བས་ཁྱབ་པ་ག་ན་
ཡོད། དེ་བཞིན་དུ་ད་ལམ་རབ་བྱུང་གི་ཆ་བྱད་ཅན་གྱི་གྲྭ་པ་དང༌། བཙུན་པ།
སེར་མོ། དགེ་བཤེས་སོགས་ཡིན་ཚད་ལ་བླ་མ་ཞེས་འབོད་པ་ནི་རྩ་བའི་ཆ་ནས་
བཤད་ན་ཞེ་ས་སྦྱར་བ་ཡིན་དུ་སྲིད་ཀྱང་དེ་དག་ཡིན་ཚད་ལ་ཡོན་ཏན་གྱིས་ཁྱབ་
པ་ཡང་ག་ན་ཡོད། སྔར་སྲོལ་ཡོངས་གྲགས་ཀྱི་སྐྱབས་སུ་འོས་པའི་བླ་མ་དེ་ལ་
ཁྱད་པར་བཞི་ལྡན་དགོས་ཏེ། ཚེ་འདི་ཕྱི་གཉིས་ལས་ཕྱི་མ་གཙོ་བོར་འཛིན་པ་
དང་གཅིག གདུལ་བྱ་འདུལ་བའི་ཐབས་ལ་མཁས་པ་དང་གཉིས། ཐབས་དེ་



དཔེ་མཁྱུད་མེད་པར་གཞན་ལ་འདོམས་པ་དང་གསུམ། ཟང་ཟིང་གི་མི་མཉེས་
སྒྲུབ་པས་མཉེས་པ་དང་བཅས་བཞི་ཚང་དགོས་ངེས་ཡིན། ད་ལྟ་རང་རེ་ལས་
དང་པོ་བ་ལ་སངས་རྒྱས་དངོས་སུ་མཇལ་བའི་བསྐལ་བ་མེད་ཀྱང་དེའི་དོད་དགེ་
བའི་བཤེས་གཉེན་ཡིན་པས་བླ་མ་སྐྱབས་སྟོན་པ་པོ་དང་བླ་མ་ལ་དམིགས་པའི་
དད་པ་སྐྱོབ་པ་པོ་དངོས་ཡིན་པ་དང་། མདོར་ན་རང་རེས་སངས་རྒྱས་དངོས་
སུ་མཇལ་དུ་མེད་ལ་ཡོད་དུ་ཟིན་ཡང་དེས་འཇིགས་པ་ལས་སྐྱོབ་པའི་ཐབས་
སྟོན་པ་མ་གཏོགས་གཞན་བྱ་རྒྱུ་མེད་པས་ཐབས་དེ་ནི་དགེ་བའི་བཤེས་གཉེན་
གྱིས་ཀྱང་སྟོན་པར་འགྱུར་བས་དེ་ན་དགེ་བའི་བཤེས་གཉེན་ནི་ཡོན་ཏན་ཐམས་
ཅད་ཀྱི་འབྱུང་ཁུངས་སུ་མཐོང་དགོས་པ་དང་བླ་མ་ལ་སྐྱབས་སུ་འགྲོ་བའི་རྒྱུ་
མཚན་ཡང་དེ་ཡིན། འོན་ཏེ་ཁ་ཅིག་གིས་བོད་དུ་སྐྱབས་འགྲོ་བཞི་བཤད་སྲོལ་
ཡོད་པ་ཙམ་ལས་འཕགས་ཡུལ་དུ་མེད་ཅེས་ཚིག་ཐག་བཅད་དེ་སྨྲས་ན་སྔོན་ལ་
འཕགས་ཡུལ་གྱི་མཁས་པ་ཚོའི་ལྟ་ཚུལ་ལ་རྟོག་དཔྱོད་ཅིག་བྱེད་དགོས། །
བཞི་པ། འཕགས་ཡུལ་གྱི་མཁས་པ་ཚོས་བླ་མ་སྟེ་དགེ་
བའི་བཤེས་གཉེན་བསྟེན་དགོས་པའི་དགོངས་པ་བཞེད་ཚུལ་
ལ་བརྟག་པ།
འཕགས་ཡུལ་གྱི་མཁས་པ་ཚོས་ཐར་ལམ་ཐོབ་པ་ལ་ངེས་པར་དུ་བླ་མ་སྟེ་
དགེ་བའི་བཤེས་ གཉེན་བསྟེན་དགོས་པའི་ལུང་ཚིག་མང་དག་ཅིག་ད་ལམ་
དངོས་སུ་ མཐོང་རྒྱུ་ཡོད། སློབ་ དཔོན་ ཀླུ་ སྒྲུབ་ ཀྱིས་མཛད་ པའི་ 《 བཤེས་
སྤྲིངས་》ནང་། “ དགེ་བའི་བཤེས་གཉེན་བསྟེན་པ་ཚངས་པར་སྤྱོད། །
ཡོངས་སུ་རྫོགས་པར་ཐུབ་པས་གསུངས་དེའི་ཕྱིར། །སྐྱེས་བུ་དམ་པ་བསྟེན་གྱི་
རྒྱལ་བ་ལ། །བརྟེན་ནས་རབ་ཏུ་མང་པོས་ཞི་བ་ཐོབ། །” ཅེས་གསུངས་ཡོད།
ཚངས་པ་ནི་གཙང་བའི་དོན་ཡིན་ཞིང་དེ་ཡང་ཉོན་མོངས་པ་ས་བོན་དང་བཅས་



པ་སྤངས་བའི་ཐར་པ་ཡིན་ལ། དེའི་ཕྱིར་དུ་སྤྱད་པ་སྤྱོད་པ་ནི་ཚངས་པར་སྤྱོད་
པ་དེ་ཐར་པའི་ལམ་ཡིན་པས་དགེ་བའི་བཤེས་གཉེན་བསྟེན་པ་ནི་ཐར་པའི་
ལམ་ཡོངས་སུ་རྫོགས་པའི་རྒྱུ་ཡིན་པ་ཐུབ་པ་སངས་རྒྱས་ཀྱིས་གསུངས་སོ་ཞེས་
བསྟན། དེའི་གཞུང་དངོས་ནི་《 མདོ་སྡེའི་རྒྱན་》ལས། “ ཀུན་དགའ་བོ་འདི་
ལྟ་སྟེ་དགེ་བའི་བཤེས་གཉེན་དང༌། དགེ་བའི་གྲོགས་པོ་ནི་ཚངས་པར་སྤྱོད་པ་
ཡོངས་སུ་རྫོགས་པ་ཡིན་ནོ། །དེ་ཅི་ཕྱིར་ཞེ་ན། ཀུན་དགའ་བོ་སྐྱེ་བའི་ཆོས་
ཅན་རྣམས་དགེ་བའི་བཤེས་གཉེན་ལ་བརྟེན་ནས་སྐྱེ་བ་ཡོངས་སུ་གྲོལ་” ཞེས་
གསུངས་ལ། 《 ལུང་ཕྲན་ཚེགས་》ལས་ཀྱང་། “ དགེ་བའི་གཉེན་ལ་བརྟེན་
པ་དང་། དགེ་བ་ལ་ལྷན་གཅིག་གནས་པ་དང་དགེ་བ་ལ་བརྟེན་ནས་སྡིག་པའི་
གྲོགས་པོ་མི་བརྟེན། སྡིག་པ་དང་ལྷན་གཅིག་མི་གནས། སྡིག་པ་ལ་མ་བརྟེན་
ན་འདི་ནི་ཚངས་པར་སྤྱོད་པའི་ཆེད་ཡིན་ནོ་ཞེས་ཀུན་དགའ་བོས་ཞུས་པ་ལ།
ཀུན་དགའ་བོ་དེ་ནི་ཚངས་པར་སྤྱོད་པ་ཀུན་ཏུ་མཐར་ཕྱིན་པ་མ་འདྲེས་པ།
ཡོངས་སུ་རྫོགས་པ་ཡོངས་སུ་ དག་པ་ཡོངས་སུ་བྱང་བ་ཡིན་ནོ། །” ཞེས་
གསུངས། དེས་ན་བདག་ཅག་གི་སྟོན་པས་ཐོག་མ་ཉིད་ནས་དགེ་བའི་བཤེས་
གཉེན་བསྟེན་པ་ནི་ཐར་པའི་ལམ་ཡོངས་སུ་རྫོགས་པའི་རྒྱུ་ཡིན་ཞེས་གསུངས་
ལ། སངས་རྒྱས་ཆོས་ལུགས་ནི་སྐུ་ཉིད་ཀྱིས་གསར་གཏོད་གནང་བ་ཞིག་ཡིན་
པས་འཕགས་ཡུལ་དུ་བླ་མ་ལ་སྐྱབས་སུ་འགྲོ་བ་དེ་མེད་ཅེས་བརྗོད་ན་ཐོག་མའི་
འབྱུང་གཞི་དང་བར་དུ་ཇི་ལྟར་འཕེལ་བའི་སྐོར་གྱི་ལུང་རིགས་ཁུངས་གཏུགས་
ས་ཡོད་པ་ཞིག་ཡིན། དེ་ལྟར་དགེ་བའི་བཤེས་གཉེན་དེ་ནི་མིང་ཐོགས་པ་ཙམ་
གྱིས་འགྲིག་པ་ཞིག་མ་ཡིན་པར་དེ་ལ་ཡང་ཆ་རྐྱེན་ངེས་ཅན་ཞིག་ལྡན་དགོས་པ་
ལས་མི་ཕལ་པ་ཞིག་ཏུ་གོ་བ་ཞིག་མིན། དེས་ན་སྐྱེས་བུ་དམ་པའམ་དགེ་བའི་
བཤེས་གཉེན་དེའི་མཚན་ཉིད་གང་ཞིག་ཡིན་ཞེ་ན། དེ་ཡང་བླ་མའི་མཚན་
ཉིད་ལ་འདུལ་བ་ནས་གསུངས་པའི་མཁན་པོ་དང༌། སློབ་དཔོན། གནས་ཀྱི་



བླ་མ་བཅས་ཀྱི་མཚན་ཉིད་དང༌། ཐེག་ཆེན་ཐུན་མོང་བའི་དགེ་བའི་བཤེས་
གཉེན་གྱི་མཚན་ཉིད་། ཐུན་མོང་མིན་པ་སྔགས་ཀྱི་རྡོ་རྗེ་སློབ་དཔོན་གྱི་མཚན་
ཉིད་བཅས་སོ་སོར་ཡོད་པ་ལས་སྐབས་འདིར་ཐེག་ཆེན་ཐུན་མོང་བའི་དགེ་བའི་
བཤེས་གཉེན་གྱི་དབང་དུ་བྱས་ན་རབ་ལ་ཡོན་ཏན་བཅུ་དང་ལྡན་དགོས་ཏེ་
《མདོ་སྡེའི་རྒྱན་》ལས། “ བཤེས་གཉེན་དུལ་བ་ཞི་བ་ཉེར་ཞི་བ། །ཡོན་ཏན་
ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་ལ་སྨྲ་མཁས་
ལྡན། །སྙིང་རྗེའི་བདག་ཉིད་སྐྱོ་བ་སྤང་ལ་བརྟེན། །” ཞེས་གསུངས་ཤིང་།
བསླབ་པ་རིན་པོ་ཆེ་གསུམ་ལ་གནས་ཤིང་། སྡེ་སྣོད་གསུམ་གྱི་ལུང་གིས་ཕྱུག་པ།
གནས་ལུགས་ཀྱི་དེ་ཁོ་ན་ཉིད་རྟོགས་ཤིང་རྟོགས་པ་ལྟར་བརྡ་སྤྲོད་པ་ལ་མཁས་
པ། སློབ་མ་སྙིང་བརྩེ་ཞིང་གདམས་པ་དང་། རྗེས་སུ་བསྟན་པ་འཆད་པ་ལ་སྐྱོ་
བ་མེད་པ་ཞིག་གིས་མཚན་ཉིད་ལྡན་དགོས་པ་ཞིག་ཡིན། འབྲིང་ཡོན་ཏན་སྔ་
མ་ལྔ་དང་ལྡན་དགོས་ཤིང༌། མ་མཐར་ཡང་སློབ་མ་དེ་ལས་ཡོན་ཏན་ལྷག་པ།
བརྩོན་འགྲུས་དང་ལྡན་པ། སྙིང་བརྩེའི་བདག་ཉིད་དེ་ཡོན་ཏན་གསུམ་དང་
ངེས་པར་ལྡན་པ་ཞིག་དགོས་སོ། ཏེ་ལོ་པའི་ཞལ་ནས་“ རྡོ་རྗེ་འཆང་དབང་ཚེ་
འདིར་ཐོབ་འདོད་པས། །ལམ་གྱི་མཐར་ཐུག་བླ་མ་དམ་པའི་ལམ། །མོས་
གུས་མཐར་ཐུག་བླ་མའི་མོས་གུས་ཡིན། །” ཞེས་གསུངས་ལ། 《བརྒྱད་སྟོང་
འགྲེལ་ཆེན་》ལས། “བྱང་ཆུབ་སེམས་དཔའ་སེམས་དཔའ་ཆེན་པོ་ལྷག་པའི་
བསམ་པ་ལ་ཡང་དག་པར་ཞུགས་ཤིང་བླ་ན་མེད་པ་ཡང་དག་པར་རྫོགས་པའི་
བྱང་ཆུབ་མངོན་པར་རྫོགས་པར་འཚང་རྒྱ་བར་འདོད་པས། དང་པོ་ཉིད་དུ་
དགེ་བའི་བཤེས་གཉེན་དག་ལ་བསྟེན་པར་བྱ་གུས་པར་བྱ”ཞེས་གསུངས། ཇོ་
བོ་རྗེའི་ཞལ་ནས་ཀྱང་“ གནས་ལུགས་མ་རྟོགས་བར་དུ་ཐོས་པ་དགོས་པས་བླ་
མའི་གདམས་ངག་ཉོན་” ཞེས་གསུངས་། སྤྱིར་མན་ངག་ཟེར་བ་གཞན་ཡོད་
ཀྱང། ལམ་རིམ་ཆེ་ཆུང་གི་སྐབས་སུ་བླ་མའི་མན་ངག་ཅེས་མང་དུ་བྱུང་བ་ལྟར་



གྱི་བླ་མའི་མན་ངག་ནི་སློབ་མའི་རྒྱུད་ཀྱི་བླ་མ་ལ་ཡིད་ཆེས་པའི་དད་པ་དེ་ལ་
ངོས་འཛིན་པ་ཡིན། 《བེའུ་བུམ་རྩ་བ་》ལས། “ མན་ངག་ཐམས་ཅད་
བསྡུས་པའི་འགོ་ནི་བཤེས་གཉེན་དམ་པ་མི་བཏང་བ་ཡིན་” ཞེས་བྱུང༌། མན་
ངག་མང་དུ་ཡོད་ཀྱང་བསྡུ་བ་སྟེ་ཉིང་ཁུ་ལྟ་བུ་ནི། བཤེས་གཉེན་དམ་པར་
བསྟེན་ནས་དད་པ་སྐད་ཅིག་ཀྱང་མི་བཏང་བ་དེ་ཡིན། དེ་ཡང་འགོ་སྟེ་དང་
པོར་གལ་ཆེ་ཞེས་པའི་དོན་ཡིན། 《བདེ་མཆོག་གི་ངེས་བརྗོད་རྒྱུད་བླ་མ་》
ལས། “ བླ་མ་མེད་པའི་གོང་རོལ་ན། །སངས་རྒྱས་བྱ་བའི་མིང་ཡང་མེད། །
བསྐལ་བཟང་སྟོང་གི་སངས་རྒྱས་ཀྱང༌། །བླ་མ་དག་ལ་བསྟེན་ནས་བྱུང༌། །”
ཞེས་གསུངས། བླ་མ་མེད་ན་སངས་རྒྱས་བྱུང་མི་ཐུབ་པ་དང་། བསྐལ་པ་སྟོང་
གི་སངས་རྒྱས་དེ་དག་ཀྱང་བླ་མ་ལ་བསྟེན་ཏེ་བྱུང་བ་ཞིག་ཡིན་ཞེས་པ་དེ་ནི་རྒྱུ་
མཚན་ལན་གྱིས་ལྡོག་པར་མི་ནུས་པའི་གཏན་ཚིགས་དང་ལྡན་པའི་གསུངས་
གཏམ་ཞིག་ཡིན། སུ་ཞིག་གི་དགེ་བའི་བཤེས་གཉེན་བསྟེན་ལེགས་པ་དེའི་
རྒྱུད་ལ་ཐར་པའི་ལམ་ཡོངས་སུ་རྫོགས་པར་སྐྱེ་བར་འགྱུར་བ་ཤེས་ཆེ་བ་དང་།
དཔེར་ན། སྐྱེས་བུ་དམ་པ་གྲངས་ལས་འདས་པ་ཞིག་རྒྱལ་བ་སངས་རྒྱས་ལ་
བསྟེན་ཏེ་ཞི་བ་མྱ་ངན་ལས་འདས་པའི་གོ་འཕང་ཐོབ་པ་དང་ཚུལ་མཚུངས་པར་
ད་ལྟ་ཡང་དགེ་བའི་བཤེས་གཉེན་ཏེ་བླ་མ་བསྟེན་པ་ལས་དེ་དང་རྗེས་སུ་མཐུན་
པའི་ཡོན་ཏན་འབྱུང་བར་འགྱུར་བའི་རྐྱེན་གྱིས་བླ་མ་ལ་སྐྱབས་སུ་འགྲོ་བའི་རྒྱུ་
མཚན་དེ་ལྟར་ཡིན་དགོས་པར་འཕགས་ཡུལ་གྱི་མཁས་པ་ཚོའི་ལུང་རིགས་མི་
ཉུང་བ་ཞིག་ད་ལྟ་དངོས་སུ་ཁུངས་གཏུགས་བྱེད་ས་ཡོད་བཞིན་དུ་འཕགས་
ཡུལ་དུ་མེད་ཅེས་པའི་ལྟ་ཚུལ་དེ་འདྲ་ཞིག་བཏོན་ན་ནི་གཏན་ནས་མི་འགྲིག་
གོ །



ལྔ་པ། བོད་ཀྱི་མཁས་ པ་ཚོའི་ བླ་ མ་ ལ་ སྐྱབས་སུ་འགྲོ་
དགོས་པའི་ལྟ་ཚུལ་ལ་བརྟག་པ།
འཕགས་ཡུལ་གྱི་མཁས་པ་ཚོ་དང་བོད་ཀྱི་མཁས་པ་ཚོའི་ཐུན་མོང་བའི་
ལྟ་ཚུལ་ནི་བླ་མ་དེ་ སངས་རྒྱས་དངོས་སུ་འཛིན་དགོས་པ་དང༌། བླ་མ་ལ་
བསྟེན་ན་ཐར་པའི་ལམ་ཡོངས་སུ་རྫོགས་པར་སྤྱོད་ནུས་པ་དེ་ཡིན། །
དགེ་བཤེས་པོ་ཏོ་བ་རིན་ཆེན་གསལ་གྱིས་“ ཚེ་འདིའི་བྱ་བ་བལྟས་ནས་
བྱས་པས་ཆོག་པ་ལ་ཡང་སློབ་དཔོན་མེད་པས་མི་འོང་ན། ངན་སོང་གསུམ་
ནས་འོང་མ་ཐག འགྲོ་མ་མྱོང་བའི་སར་འགྲོ་བ་ལ་སློབ་དཔོན་མེད་པར་ག་ན་
འོང་”ཞེས་གསུངས་པ་ལྟར། ལས་དང་པོ་བ་རྣམས་དང་པོ་ཉིད་ནས་དགེ་
སྡིག་གི་བླང་དོར་བྱེད་ཚུལ་རང་གིས་མི་ཤེས་པས་གཞན་ཞིག་ལ་དྲིས་ནས་ཤེས་
པར་བྱ་བའམ་ཐོས་ནས་ཤེས་དགོས་པ་ཞིག་ཡིན་ལ་རང་ལ་ལུང་རྟོགས་ཀྱི་ཡོན་
ཏན་མང་པོ་ཡོད་ཀྱང་བླ་མ་ཞིག་མ་བསྟེན་པར་འཁོར་བ་ལས་འགྲོལ་བའི་
ཐབས་མེད་པ་དེ་ཡིན། 《 སམ་བྷོ་ཊའི་རྒྱུད་》ལས། “ ཡོན་ཏན་ཐམས་ཅད་
རབ་རྫོགས་ཀྱང་། །བླ་མ་མེད་ན་སྲིད་ཐར་མིན། །སྐྱ་བ་འཛིན་པ་མེད་པར་
ནི། །གྲུ་ཡིས་ཕ་རོལ་བརྒལ་མི་ནུས། །” ཞེས་གསུངས་པའི་རྒྱུ་མཚན་ཡང་དེ་
ག་ཡིན། གོང་སྨོས་འཕགས་ཡུལ་གྱི་མཁས་པ་ཚོའི་དགོངས་པ་བཞེས་ཚུལ་དང་
སློབ་དཔོན་དག་གི་དགོངས་རྒྱུན་ལ་གཞིགས་ཏེ་བོད་དུ་ཡང་བླ་མ་ལ་སྐྱབས་སུ་
འགྲོ་བའི་ལུང་རིགས་ལ་རྟོག་དཔྱོད་བྱས་པ་དང་ངོས་འཛིན་གཏིང་ཟབ་ཏུ་ཕྱིན་
ཏེ་སྔོན་བྱོན་མཁས་དབང་རྣམས་ཀྱིས་དགེ་བའི་བཤེས་གཉེན་བསྟེན་པ་དེ་གལ་
གནད་ཤིན་ཏུ་ཆེ་བ་ཞིག་ཡིན་པའི་རྒྱུ་མཚན་དང་། ལྟ་ཚུལ་ཤིན་ཏུ་གསལ་པོ་
ཞིག་བསྟན་ཡོད་ལ། བླ་མ་ལ་སྐྱབས་སུ་འགྲོ་བའི་དགོས་པ་དང་དོན་སྙིང་ཐད་
ཀྱི་ལུང་རིགས་མང་དག་ཅིག་ཀྱང་འདྲེན་བྱེད་ལམ་དུ་རིག་རྒྱུ་ཡོད། 《སྡོམ་



བྱུང་གི་རྒྱུད་》ལས། “ མཆོད་པ་ཀུན་གྱི་ཐོག་མར་ནི། །བླ་མའི་མཆོད་པ་
བརྩམ་པར་བྱ། །དེ་མཉེས་པ་ལས་དངོས་གྲུབ་ནི། །ཀུན་མཁྱེན་ཉིད་ནི་ཐོབ་
པར་འགྱུར། །” ཞེས་དང༌། 《ཡེ་ཤེས་དམ་པའི་རྒྱུད་》ལས། “ བསྐལ་པའི་
སངས་རྒྱས་མཆོད་པ་བས། །བླ་མའི་བ་སྤུ་ཉག་གཅིག་ལ། །འབྲུ་མར་ཐིགས་
པ་གཅིག་བྱུགས་ན། །བསོད་ནམས་ཕུང་པོ་ཁྱད་པར་འཕགས། །” ཞེས་
གསུངས། བླ་མ་ལ་མཆོད་ན་ནི། སྐྱབས་ཡུལ་གཞན་སྤྱན་མ་དྲངས་ཀྱང་བླ་མ་
དེའི་ལུས་ལ་ཞུགས་ནས་མཆོད་པ་བཞེས་པ་ཡིན། པཎ་ཆེན་བློ་བཟང་ཆོས་ཀྱི་
རྒྱལ་མཚན་གྱི་ཞལ་ནས་ཀྱང་ “ ཁྱད་པར་མཚན་ཉིད་ལྡན་པའི་སློབ་མ་ཡིས།།
དགེ་བའི་བཤེས་གཉེན་ཚུལ་བཞིན་མཆོད་པ་ལ། ཕྱོགས་བཅུའི་སངས་རྒྱས་
ཐམས་ཅད་བླ་མ་དེའི། ལུས་ལ་ཞུགས་ནས་མཆོད་པ་ལེགས་པར་བཞེས་”
ཞེས་གསུངས། ལུང་དེ་དག་གི་དོན་ཡང་ད་ལྟའི་ཆོས་འཆད་མཁན་གྱི་བླ་མ་དེ་
ཚོ་མཐའ་གཅིག་ཏུ་སངས་རྒྱས་ཀྱི་སྤྲུལ་པ་ཡིན་ཞེས་པ་མ་ཡིན་ལ། བླ་མ་དེའི་
ལུས་ལ་གློ་བུར་དུ་སངས་རྒྱས་ཞུགས་ནས་ཆོས་འཆད་དུ་བཅུག་པ་ཡིན་པས།
དེས་ན་གནས་སྐབས་དེར་སངས་རྒྱས་ཀྱི་བྱིན་རླབས་ཀྱང་ཡོད་ལ། དེས་
བཤད་པའི་ཆོས་ཀྱང་སངས་རྒྱས་ཀྱི་གསུངས་བཞིན་བརྩི་དགོས་པའི་དོན་སྙིང་
ལྡན་ཡོད་པ་རེད། ས་པཎ་གྱིས་“ ཉི་མའི་འོད་ཟེར་རབ་ཚ་ཡང་། །མེ་ཤེལ་
མེད་པར་མེ་མི་འབྱུང་། །དེ་བཞིན་སངས་རྒྱས་བྱིན་རླབས་ཀྱང༌། །བླ་མ་མེད་
པར་འཇུག་མི་ནུས། །” ཞེས་གསུངས་པལྟར། བླ་མ་ནི་དྲིན་ཆེ་བ་དང༌།
དེའི་ནང་ནས་ཀྱང་སོ་སོ་སྐྱེ་བོའི་བླ་མ་དྲིན་ཆེ་བ་ཞིག་ཡིན། དེའི་རྒྱུ་མཚན་པོ་
ཏོ་བའི་ གསུངས་ལས། “ བླ་མ་ནི་མི་ལྡོགས་པ་མུ་གེས་འཆི་ལ་ཁད་པ་ལ།
ཟས་བྱིན་ནས་སྲོག་སྟེར་བ་དང་འདྲ་སྟེ། རང་རེ་ལོང་བ་ལོང་ཁྲིད་དང་བྲལ་བ་
དེ། ངན་སོང་གི་གནས་སུ་ད་ལྟ་ལྷུང་ལ་ཁད་པ་མཐོ་རིས་དང་ཐར་པ་ལ་འཛེག་
འཇུག་པ་ཡིན། སངས་རྒྱས་རྣམས་ནི་མུ་གེས་ཉེན་པ་དེ་འགྲངས་ནས་སྐྱིད་



རྒྱགས་པའི་དུས་སུ་ནོར་དངོས་པོས་ཕན་འདོགས་པ་དང་འདྲ་སྟེ། རང་རེའི་
བླ་མས་ལམ་ཕུན་སུམ་ཚོགས་པ་ལ་བཀོད་ཟིན་པ་ན་ད་ གཟོད་སངས་རྒྱས་
རྣམས་ཀྱི་ཆོས་གསུངས་པ་ལས་མེད་པས། རང་རེ་རྣམས་ལ་ སངས་རྒྱས་
རྣམས་ལས་ཀྱང་བླ་མ་དྲིན་ཆེ་བ་ཡིན་”ཞེས་གསུངས་ཤིང༌། བླ་མ་ལ་སྐྱབས་སུ་
འགྲོ་དགོས་པའི་དོན་དམ་དེ་གསལ་ལེར་བཏོན་ཡོད། 《 ལམ་རིམ་ཆེན་མོ་》
ལས། “ སྙིང་ཐག་པ་ནས་ཆོས་ཤིག་བྱེད་ན་ནི་མ་ནོར་བར་ཁྲིད་པའི་བཤེས་
གཉེན་དམ་པ་ལ་རྒྱུན་རིང་དུ་བསྟེན་དགོས་” ཞེས་བྱུང༌། བླ་མ་བདེ་ལེགས་
ཐམས་ཅད་ཀྱི་རྩ་བ་ཡིན་པས་དེ་ལ་བསྟེན་ན་ཡོན་ཏན་ཐམས་ཅད་བྱུང་བ་དང་།
དེ་མིན་ན་མི་ལ་རས་པས་“ ཐོས་པ་མེད་པའི་སྒོམ་པ་ནི། །ལག་རྡུམ་བྲག་ལ་
འཛེགས་པ་འདྲ། །”ཞེས་གསུངས་པ་དང་། པོ་ཏོ་བའི་《གནམ་ཐིག་》ལས།
“ བླ་མ་མི་བསྟེན་རང་ཉིད་སྒྲུབ་བྱེད་པ། །ཉམ་ངའི་གནས་སུ་དམུས་ལོང་འགྲོ་
བ་འདྲ། །” ཞེས་གསུངས་དོན་ཡང་དེ་ཡིན་ནོ། །
དྲུག་པ། བླ་མ་དང་སངས་རྒྱས་ཀྱི་འབྲེལ་བ་དཔྱད་པ།
བླ་མ་དང་སངས་རྒྱས་ཀྱི་འབྲེལ་བ་ཇི་ལྟར་ཡིན་ཞེ་ན། དེ་ཡང་སྔོན་
བྱོན་མཁས་དབང་དམ་པ་རྣམས་ཀྱིས་མཛད་པའི་ལུང་རིགས་མང་དག་ཅིག་
ཡོད། 《བེའུ་བུམ་སྔོན་པོའི་འགྲེལ་པ་》ལས། “ དེ་ཡང་དེ་མིན་པ་ལ་བློ་
འཆོས་པ་ལྟ་བུ་མིན། སངས་རྒྱས་དངོས་རང་ཡིན་ཏེ། སངས་རྒྱས་དང་བླ་མ་
ཆོས་སྐུའི་ངོས་ནས་ཁྱད་མེད། སེམས་ཅན་འཁོར་བ་ལས་སྒྲོལ་བའི་མཛད་པ་
དང་འཕྲིན་ལས་ལ་ཡང་ཁྱད་མེད། དེ་ལྟ་བུའི་བླ་མ་དེ་ནི་ཕལ་ཆེར་དེ་བཞིན་
གཤེགས་པའི་སྤྲུལ་པ་ཡིན། དེ་མ་ཡིན་ཡང་དེའི་སྐུ་གསུང་ཐུགས་ལ་སངས་
རྒྱས་ཐམས་ཅད་ཀྱི་སྐུ་གསུང་ཐུགས་ཞུགས་པ་ཡིན་” ཞེས་དང་། “ འོ་སྐོལ་
སངས་རྒྱས་དངོས་སྣང་བའི་སྐལ་བ་མེད་པས། དུས་གསུམ་གྱི་སངས་རྒྱས་



ཐམས་ཅད་བདག་ལ་བླ་མའི་ཚུལ་དེ་ལྟར་སྣང་བ་ཡིན། དེ་བས་ན་འོ་སྐོལ་ལ་
སངས་རྒྱས་ཀྱང་བླ་མའི་སྐུར་གནང་བའི་སྣོད་ལས་མེད་པས་བླ་མ་ནི་སངས་
རྒྱས་དངོས་རང་ཡིན་སྙམ་པའི་འདུ་ཤེས་ཀྱིས་བསྟེན་པར་བྱའོ་” ཞེས་གསུངས།
ས་པཎ་གྱི་ཞལ་ནས། “ སྤྱིར་སངས་རྒྱས་དང་བྱང་ཆུབ་སེམས་དཔའི་
བྱིན་རླབས་བསམ་གྱིས་མི་ཁྱབ་ཀྱང་བྱིན་རླབས་འཇུག་པ་དཀའ། དེ་དག་གི་
བྱིན་རླབས་བླ་མ་ལ་བསྡུས་ནས་གསོལ་བ་བཏབ་ན་བྱིན་རླབས་མྱུར་དུ་འཇུག་
སྟེ། དཔེར་ན། ཉི་མའི་འོད་ཅི་ལྟར་ཚ་ཡང་སྤྲ་བ་ལ་མེ་མི་འབྱིན། ཉི་མའི་
འོད་དེ་མེ་ལོང་ལ་བསྡུས་དེ་སྨྲ་བ་ལ་བསྡུས་ན་མྱུར་དུ་ཟིན་པ་དང་འདྲའོ་” ཞེས་
གསུངས་པ་ལྟར་ཡིན། སངས་རྒྱས་ཀྱི་བྱིན་རླབས་ཉི་མ་དང་། བླ་མ་དེ་མེ་
ལོང་། ཐ་མལ་བའི་གང་ཟག་དེ་སྤྲོ་བ་ལ་བཞག་སྟེ། བླ་མ་དང་སངས་རྒྱས།
གང་ཟག་ཐ་མལ་བའི་འབྲེལ་བ་དེ་འདྲ་ཞིག་ཡིན་པའི་རྒྱུ་མཚན་གསལ་པོར་
བསྟན་ཡོད། དཔེར་ན། དཔེ་དེབ་ནི་སངས་རྒྱས་ལྟ་བུ་དང་། དགེ་རྒན་ནི་བླ་
མ་ལྟ་བུ་ཞིག་ཡིན། དེ་ལྟར་དཔེ་དེབ་ཡོད་པ་ཙམ་གྱིས་རང་ངོས་ནས་རྟོགས་
ཐུབ་པ་ཞིག་མ་ཡིན་ལ་ཡིག་རྨོངས་བ་ཞིག་གིས་དེ་བས་ཀྱང་རྟོགས་ཐབས་
གཏན་ནས་མེད། དེ་ལྟར་བླ་མ་ནི་དགེ་བའི་བཤེས་གཉེན་ཏེ་དགེ་རྒན་ལ་
བསྟེན་པ་དང་། དེའི་ཐོག་རང་ངོས་ཀྱིས་བརྩོན་འགྲུས་ལ་བརྟེན་ན་ཤེས་བྱ་དེ་
དག་རྟོགས་ཐུབ་པ་བཞིན། ང་དཔེ་དེབ་ཁོ་ནར་བསྟེན་པ་ལས། དགེ་རྒན་ལ་
བསྟེན་གྱི་མིན་ཞེས་བརྗོད་ན། ཤེས་བྱའི་ལམ་ལ་ནམ་ཡང་འཇུག་མི་ཐུབ་པའི་
དོན་དང་འདྲ་བ་ཞིག་ཡིན། 《 ཨ་ཏི་བཀོད་པའི་རྒྱུད་》ལས། “ གསེར་དངུལ་
ལ་སོགས་རྒྱུ་ལས་ནི། །སངས་རྒྱས་དཔག་ཏུ་མེད་པ་ཡི། །སྐུ་གཟུགས་གྲངས་
མེད་བྱས་པ་བས། །བླ་མའི་སྐུ་འབག་སུས་བྲིས་པ། །འདི་ནི་བསོད་ནམས་
ཁྱད་པར་འཕགས། །”ཞེས་གསུངས་ལ། ཡང་《ཀྲི་ཡ་དཔུང་བཟང་གི་རྒྱུ་》
ལས། “ སྐྱེས་བུ་གང་ཞིག་འཆི་བའི་ཚེ། །བླ་མ་སྐད་གཅིག་དྲན་གྱུར་ན། །
19



འཕོ་བ་རྣམས་ཀྱི་མཆོག་ཏུ་འགྱུར། །སྐྱེས་བུ་འདི་ནི་མངོན་སངས་རྒྱས། །”
ཞེས་གསུངས་པ་དེ་དག་ནས་སངས་རྒྱས་དང་བླ་མ་གཉིས་ཀྱི་འབྲེལ་བ་ཇི་ལྟར་
ཡིན་མིན་གསལ་རྟོགས་བྱེད་ཐུབ་པ་མ་ཟད། བླ་མ་ལ་སྐྱབས་སུ་འགྲོ་བ་ནི་
སངས་རྒྱས་ལས་གལ་ཆེ་བ་ཞིག་ཡིན་ཚུལ་མངོན་ཐུབ་ལ། དུས་རབས་ཀྱི་རིམ་
བྱུང་དུ་བླ་མ་ནི་སངས་རྒྱས་དངོས་སུ་འཛིན་པའི་ཚད་ནས་རིམ་བཞིན་བླ་མར་
སྐྱབས་སུ་འགྲོ་བ་དང༌། བླ་མར་སྐྱབས་སུ་མཆི་ཞེས་དང་པོར་འཇོག་པའི་ཚད་
དུ་སླེབས་པ་ཞིག་ཡིན། 《རིན་པོ་ཆེ་གསུམ་གྱི་གཏམ་གྱི་སྦྱོར་བ་》ལས། “ དེ་
ལྟར་རིན་ཆེན་རྣམ་པ་གསུམ་གའི་ཡང་། །རྩ་བ་དམ་པ་ཐེག་མཆོག་དགེ་བའི་
བཤེས། །འདིས་མ་ཟིན་ན་སྐྱེ་བ་དུ་མར་ཡང༌། །ངལ་བརྒྱས་འབད་ ཀྱང་
རྟོགས་པར་མི་འགྱུར་བ། །བཤེས་དེས་ཟིན་ན་ཚེ་གཅིག་ཉིད་ལ་ཡང་། །བདེ་
བླག་ཉིད་དུ་ངེས་པ་བསྟེར་བའི་ཕྱིར། །ཚེ་རབས་ཀུན་ཏུ་བཤེས་གཉེན་དམ་པ་
ཡི། །རྗེས་སུ་འཛིན་དང་ཟིན་ པའི་ ཐབས་ལ་འབད། །” ཅེས་གསུངས་པ་
ལྟར་ཡིན་པས་འདི་ཙམ་ལ་གོ་བ་ཆགས་ན་དོན་ཐམས་ཅད་བསྡུ་ཐུབ་པ་ཡིན།
གོང་སྨོས་རྒྱུ་མཚན་དེ་དག་གི་ཐོག་ནས་བླ་མར་སྐྱབས་སུ་འགྲོ་བའི་དགོས་པ་
དང་དོན་སྙིང་གསལ་རྟོགས་བྱེད་ཐུབ་ལ། བདག་ཅག་གི་སྟོན་པ་སངས་རྒྱས་
ཤཱཀྱའི་རྒྱལ་པོ་ཉིད་ཀྱིས་མདོ་རྒྱུད་དུ་མར། ཐ་མལ་པའི་རྣམ་པ་ཅན་གྱི་དགེ་
བའི་བཤེས་གཉེན་འདི་རྣམས་སངས་རྒྱས་ཉིད་ཀྱི་སྤྲུལ་པ་ཡིན་པ་དང་། འདི་
དག་ལ་མཆོད་ཅིང་བཀུར་སྟི་བྱས་པས་སངས་རྒྱས་ཐམས་ཅད་མཆོད་པར་
གསུངས་པ་དང་། 《 ཡབ་སྲས་མཇལ་བའི་མདོ་》ལས། “ བརྒྱ་བྱིན་ཚངས་
པའི་ཆ་བྱད་དང༌། །ལ་ལར་བདུད་ཀྱི་ཆ་བྱད་ཀྱིས། །སེམས་ཅན་རྣམས་ཀྱི་
དོན་མཛད་དེ། །འཇིག་རྟེན་རྣམས་ཀྱིས་རྟོགས་མི་ནུས། །” ཞེས་གསུངས་
པ་ན། རང་ཅག་གི་དོན་མཛད་མཁན་དགེ་བའི་བཤེས་གཉེན་འདི་རྣམས་
སངས་རྒྱས་ ཀྱི་ སྤྲུལ་ པར་ གོར་མ་ཆག རྒྱུ་མཚན་དེ་ དག་ ལ་ བརྟེན་ ནས་
20



འཕགས་ཡུལ་གྱི་མཁས་པ་ཚོས་གནད་དོན་དེར་ཞིབ་འཇུག་གང་མང་བྱས་རྗེས་
དགོངས་དོན་རབ་རིམ་བཏོན་གནང་མཛད་པ་དང༌། དེ་རྟིང་བོད་ཀྱི་མཁས་
པ་ཚོས་ཀྱང་གནད་དོན་དེར་ཞིབ་དཔྱོད་གཏིང་ཟབ་ཀྱིས་མངོན་གསལ་དོད་
པོས་བླ་མ་ལ་སྐྱབས་སུ་མཆི་ཞེས་སྐྱབས་འགྲོའི་གཞུང་སྔར་ལས་ཆ་ཚང་བར་
བྲིས་པ་ལས་བླ་མ་ལ་སྐྱབས་སུ་མཆི་ཞེས་སྐྱབས་ཐོག་མར་བླ་མ་ལ་སྐྱབས་འགྲོ་
བྱེད་པ་དེ་བྱུང་ཞིང་། འདི་བླ་མ་སངས་རྒྱས་ཡིན་པ་ལུང་རིགས་གཉིས་ཀྱི་སྒྲུབ་
ཏུ་ཡོད་པའི་རྒྱུ་མཚན་ཡང་དག་མཐོང་ནས་བླ་མར་སངས་རྒྱས་དངོས་སུ་ལྟས་
ཤིང་རང་ལ་སངས་རྒྱས་ཀྱི་མཛད་པ་དངོས་སུ་མཛད་པ་པོ་ལམ་མ་ནོར་བར་
སྟོན་པའི་ད་ལྟའི་དགེ་བའི་བཤེས་གཉེན་འདི་ཉིད་བཀའ་དྲིན་གྱི་ཆ་ནས་སངས་
རྒྱས་གཞན་ལས་ལྷག་པས་དེ་ལ་ཐོག་མར་སྐྱབས་སུ་འགྲོ་བ་ལས་སངས་རྒྱས་
ཆོས་ལུགས་ཀྱི་སྲོལ་ནས་འགལ་བའི་དོན་གཞན་ཞིག་ཏུ་བསྒྱུར་བ་ཞིག་གཏན་
ནས་མ་ཡིན་ལ། བླ་མ་ལ་སྐྱབས་སུ་འགྲོ་བའི་ཚུལ་དེས་སངས་རྒྱས་ཆོས་ལུགས་
ཀྱི་ངོ་བོའི་ཐད་ལ་འགྱུར་བ་ཕྱིན་པ་ཞིག་ནི་དེ་བས་ཀྱང་མ་ཡིན་ནོ། །
བདུན་པ། གྲུབ་མཐའི་མིང་འདོགས་ཚུལ་ལ་དཔྱད་པ།
ཁ་ཅིག་གིས་རྒྱ་གར་དུ་གྲུབ་མཐའ་ཆེ་བཞི་ལས་མེད་ཀྱང་བོད་དུ་ལུང་པ་
རེ་ལ་ཆོས་རེ་དང་། དགོན་པ་རེ་ལ་ཆོས་རེ་འདུག་ཅེས་དོན་དུ་སྒྲུབ་རྒྱུད་ཤིང་
རྟ་ཆེན་པོ་བརྒྱད་ཡོད་པ་དེས་ཆོས་ཀྱི་ངོ་བོའི་ཐད་འགྱུར་ཚུལ་སྨྲས་ཤིང་གྲུབ་
མཐའ་སོ་སོའི་མིང་ལ་ཡིད་ཆེས་ཀྱི་ལུང་དང་གཏན་ཚིགས་ཀྱི་རིགས་པས་མ་
བརྟགས་པར་གྱ་ཚོམ་བྱུང་རྒྱལ་དུ་སྨྲ་བཞིན་འདུག དེས་ན་སྔོན་ལ་གྲུབ་མཐའ་
དེ་དག་གི་འབྱུང་གཞི་དང་ངོ་བོའི་ཐད་རགས་ཙམ་བརྟགས་ན་གསལ་པོར་
རྟོགས་ཐུབ།
གྲུབ་མཐའ་སྟེ་རིགས་པ་དང་ལུང་གཉིས་ཀྱི་སྒོ་ནས་རང་གི་བློ་ངོར་གྲུབ་



པ་དང་། དེ་ལས་ཕར་ཡང་འགྲོ་བ་མེད་པས་ན་མཐའ་འོ་ཞེས་གསུངས་པ་ལྟར་
རྒྱབ་བརྟེན་གྱི་ལུང་དང་གཏན་ཚིགས་ཀྱི་རིགས་པ་གང་རུང་ལ་བརྟེན་ནས་ཐག་
བཅད་ཅིང་གྲུབ་པའི་དམ་པའི་དོན་དེ་ཉིད་རང་གི་བློ་ངོར་འཐད་པའི་དོན་དེ་
ལས་གཞན་དུ་འདོར་བར་མེད་པས་ན་གྲུབ་པའི་མཐའ་ཞེས་བརྗོད་པར་བྱ།
བོད་ཀྱི་གྲུབ་མཐའི་ཐ་སྙད་མི་འདྲ་བ་མང་པོ་ཡོད་པ་རྣམས་ཀྱང་ཁ་ཅིག་ནི་རྒྱ་
གར་གྱི་པཎྜི་ཏ་རེ་རེ་ལས་གདམ་ངག་སྣ་རེ་ཞུས་ཤིང་དེ་ཉིད་གཙོ་བོ་ཉམས་ལེན་
སྒོམ་སྒྲུབ་བྱས་པ་དེའི་དབང་གིས་གྲུབ་མཐའི་མིང་བཏགས་བྱས་པར་སྣང་ལ།
ཡང་ཡུལ་གྱི་མིང་དང་སློབ་དཔོན་གྱི་མཚན་ལས་བཏགས་པ་ཡང་སྣང་མོད།
འཕགས་ཡུལ་གྱི་གྲུབ་མཐའ་སྨྲ་བ་ལྟར་ལྟ་བ་ཁོ་ནའི་སྒོ་ནས་མིང་འདོགས་བྱས་
པ་ཞིག་མ་ཡིན་པ་མ་ཟད། དེ་དག་ནང་པ་སངས་རྒྱས་ཀྱི་ཆོས་ལུགས་ངོ་བོ་
དང་འགལ་བ་ཅུང་ཟད་ཀྱང་མེད་ཅིང་། དེ་ཐམས་ཅད་ཟབ་མོ་དབུ་མའི་ལྟ་བ་
འཛིན་པ་ཞེ་གཅིག་ཡིན་པ་ལས་གྲུབ་མཐའ་དེ་དག་ནི་གཞི་ལམ་འབྲས་བུའི་
འདོད་ཚུལ་མི་འདྲ་བའི་གནས་ཀྱི་སོ་སོར་གྱུར་པ་ཞིག་གཏན་ནས་མིན་པ་དང་།
སངས་རྒྱས་པ་ལ་བཞི་པ་དང༌། ལྔ་པ་ཐུབ་པའི་དགོངས་པ་མིན་ཞེས་བོད་ཀྱི་
ཆོས་པ་ཡོངས་ལ་རླུང་ལྟར་གྲགས་བཞིན་ཡོད་པས། ཐེག་པ་གསུམ་ལས་ལྷག་
པའི་ཐེག་པ་བཞི་པ་དང༌། གྲུབ་མཐའ་སྨྲ་བ་བཞི་ལས་ལྷག་པའི་གྲུབ་མཐའ་སྨྲ་
བ་ལྔ་པ་ཞིག་ཐུབ་པ་སངས་རྒྱས་བཅོམ་ལྡན་འདས་ཀྱི་དགོངས་པ་མ་ཡིན་ཞེས་
བརྗོད་ཀྱི་ཡོད། དཔེར་ན། བཀའ་གདམས་པ། རྫོགས་ཆེན་པ། ཕྱག་ཆེན་
པ། ཞི་བྱེད་པ་ཞེས་པ་ལྟ་བུ་གདམས་པའི་སྒོ་ནས་མིང་བཏགས་པ་དང༌། ཀརྨ་
པ། བུ་ལུགས་པ་ཞེས་པ་སློབ་དཔོན་གྱི་སྒོ་ནས་མིང་བཏགས་པ། ས་སྐྱ་པ།
འབྲི་གུང་པ། ཇོ་ནང་པ། ཤངས་པ་སོགས་ཡུལ་གྱི་སྒོ་ནས་མིང་བཏགས་པ་
ཞིག་ཡིན་པས་གྲུབ་མཐའ་སོ་སོར་ནང་པའི་ཆོས་ལུགས་དང་མི་འདྲ་བར་གཏན་
ཚིགས་དང་ལུང་གཞན་ཞིག་ནི་བསྟན་དུ་མེད་ལ། བྱུང་རིམ་གྱི་སྔ་ ཕྱིའི་དུས་



ཚོད་ལ་བརྟེན་ནས་རྙིང་མ་བ་དང་གསར་མ་ཞེས་པ་དང༌། ཉམས་སུ་བླངས་
པའི་ཆོས་ཀྱི་ཁྱད་པར་གྱི་སྒོ་ནས་བཀའ་གདམས་པ་དང་། བཀའ་བརྒྱུད། ཞི་
བྱེད་པ་ཞེས་སོགས་ཀྱི་ཐ་སྙད་ཆགས་པ་ཞིག་ཡིན། དེ་དག་མཚན་གཞི་དང་
འབྱུང་གཞིའི་སྒོ་ནས་རགས་ཙམ་གླེང་ན།
རྙིང་མ་བ་ཞེས་པ་ནི་བསྟན་པ་སྔ་དར་གྱི་དུས་སུ་ལོ་ཙཱ་བ་བཻ་རོ་ཙ་ན་
སོགས་ཀྱིས་བསྒྱུར་བའི་རྒྱུད་སྡེ་ལ་གསང་སྔགས་རྙིང་མ་དང་། བསྟན་པ་ཕྱི་
དར་གྱི་དབུ་ཚུགས་སྐབས་པཎྜི་ཏ་སྨྲི་ཏི་དང༌། ལོ་ཆེན་རིན་ཆེན་བཟང་པོ་
སོགས་ཀྱིས་གསང་སྔགས་ཀྱི་རྒྱུད་སྡེ་བོད་སྐད་དུ་བསྒྱུར་བ་མན་ཆད་ལ་གསང་
སྔགས་གསར་མ་ཞེས་ཟེར། 《ཐུའུ་བཀན་གྲུབ་མཐའ་ཤེལ་གྱི་མེ་ལོང་》ལས།
“ པཎྜི་ཏ་སྨྲི་ཏི་བྱོན་པ་ཡན་ཆོད་དུ་བསྒྱུར་བའི་རྒྱུད་རྣམས་ལ་གསང་སྔགས་
རྙིང་མ་བ་དང་། ལོ་ཙཱ་བ་རིན་ཆེན་བཟང་པོ་ཕྱིན་ཆད་དུ་བསྒྱུར་བ་རྣམས་ལ་
གསང་སྔགས་གསར་མའི་ཐ་སྙད་བྱེད་དོ།” ཞེས་པ་དང་ཨ་ཀྱཱ་ཡོངས་འཛིན་བློ་
བཟང་དོན་གྲུབ་ཀྱི་གསུང་ལས། “ སྤྱི་ཏི་ཡན་ཆད་བསྒྱུར་བ་རྙིང་རྒྱུད་དང་།
གསར་མ་ལོ་ཆེན་རིན་བཟང་སོགས་ནས་བཟུང་” ཞེས་གསུངས་ལ། གསར་
མ་དང་ རྙིང་ མའི་ མཚམས་ ནི་ བསྟན་ པ་ སྔ་ དར་ གྱི་ མཇུག་ བསྡུས་ པ་ སྤྱི་
ལོ་902དང་ཕྱི་དར་གྱི་འགོ་ཚུགས་པ་སྤྱི་ལོ་948ནས་འཛིན་དགོས་པ་དང༌།
རྙིང་མ་ཞེས་པ་ནི་སློབ་དཔོན་པད་མ་འབྱུང་གནས་སློབ་དཔོན་དུ་འཛིན་པ་
དང་། སྔ་བསྒྱུར་གྱི་རྒྱུད་སྡེའི་དོན་ཉམས་སུ་ལེན་མཁན་ལ་ངོས་འཛིན་པ་ཞིག་
ཡིན་ལ། རྙིང་མ་ཞེས་པའི་ཐ་སྙད་འདི་གསང་སྔགས་ཀྱི་རྒྱུད་སྡེ་བསྒྱུར་བའི་
དུས་ཚོད་ལ་དམིགས་ནས་བཏགས་པ་ཞིག་ཡིན། བཀའ་གདམས་པའི་གྲུབ་
མཐའ་ནི་སྟོན་པ་སངས་རྒྱས་ཀྱིས་གསུངས་པའི་བཀའ་ལས་ཡིག་འབྲུ་གཅིག་
ཀྱང་མ་ལུས་པར་རང་གིས་ཉམས་སུ་བླང་བྱའི་གདམས་ངག་ཏུ་ཁས་ལེན་པས་
ན་དེ་ ལྟར་ བརྗོད་ ལ། དེ་ ཡང་ རབ་ བྱུང་ དང༌ པོ་ འི་ ལྕགས་ འབྲུག་ (སྤྱི་



(༦
ལོ་1040)ལོར་ཇོ་བོ་ཨ་ཏི་ཤ་བོད་དུ་ཕེབས་ནས་ལོ་བཅུ་བདུན་རིང་སངས་
རྒྱས་ཆོས་ལུགས་དར་སྤེལ་གནང་ཞིང་སྤྱི་ལོ་1057ལོར་ཁོང་གི་སློབ་མ་འབྲོམ་
སྟོན་པ་རྒྱལ་བའི་འབྱུང་གནས་ཀྱིས་རྭ་སྒྲེང་དགོན་པ་བཏབ་པ་ནས་བཟུང་དར་
སྤེལ་བྱུང་བའི་ཆོས་རྒྱུད་ལ་བཀའ་གདམས་པ་ཞེས་གྲགས། དེ་ནས་སངས་
རྒྱས་ཀྱི་བཀའ་སྡེ་སྣོད་གསུམ་དོན་ཐམས་ཅད་མ་ལུས་པ་ཨ་ཏི་ཤའི་གདམས་པ་
སྐྱེས་བུ་གསུམ་གྱིས་ལམ་རིམ་དུ་བསྡུས་ནས་ཉམས་སུ་ལེན་པས་ན་བཀའ་
གདམས་པ་ཞེས་བྱ་སྟེ་འབྲོམ་གྱི་ཞལ་ནས་“ ངོ་མཚར་བཀའ་ནི་སྡེ་སྣོད་གསུམ་
ཡིན་ཏེ། །གདམས་པ་སྐྱེས་བུ་གསུམ་གྱིས་མཛེས་པ་ཡི། །བཀའ་གདམས་
རིན་ཆེན་གསེར་གྱི་ཕྲེང་བ་ལ། ། འགྲོ་བ་གང་གིས་བགྲངས་ཀྱང་དོན་ཡོད་
འགྱུར། །” ཞེས་གསུངས་ལ་“ བཀའ་གདམས་ཀྱི་ལུགས་སྲོལ་ཁྱད་པར་ཅན་
དེ་སྲོལ་ཇི་ལྟར་བྱུང་བའི་ཚུལ་ནི་ཇོ་བོ་རྗེ་ཨ་ཏི་ཤ་ནས་དབུ་བརྙེས། སྟོན་པ་
རིན་པོ་ཆེས་སྲོལ་ ཕྱེས། སྐུ་མཆེད་ གསུམ་ གྱིས་དར་ཞིང་རྒྱས་པར་མཛད།
གླང་ཤར་ གཉིས་དང་བྱ་ཡུལ་བ་ སོགས་ ཀྱིས་དེ་ལས་ཀྱང་རྒྱས་པར་མཛད་
པའོ། ” ཞེས་《 ཐུའུ་བཀན་གྲུབ་མཐའ་》ལས་གསུངས་ལ། ཡང་ “ སྤྱིར་
དགེ་བའི་གསུང་རབ་ལ་སྤོང་ལེན་མི་བྱེད་པར་ ཐམས་ཅད་གང་ཟག་གཅིག་
འཚང་རྒྱ་བའི་ཆ་ རྐྱེན་དུ་ཁྱེར་བ་བཀའ་ གདམས་པའི་ཁྱད་ཆོས་ཡིན་པས།
བཀའ་གདམས་སུ་མ་འདུས་པའི་ཆོས་མེད་ནའང༌། ཡོངས་སུ་གྲགས་པ་ལ་
གཞུང་དང་ གདམས་ངག་ གཉིས་ སམ། ཡང་ན་མན་ངག་ དང་ གསུམ་ དུ་
དབྱེའོ”ཞེས་གསུངས་ཤིང་། འདི་ནི་རྒྱལ་བའི་བཀའ་སྡེ་སྣོད་གསུམ་དང་རྒྱུད་
སྡེ་བཞི། དགོངས་འགྲེལ་དང་བཅས་པ་ལས་ཡི་གེ་གཅིག་ཀྱང་དོར་དུ་མེད་པར་
གང་ཟག་གཅིག་གིས་ཉམས་ལེན་རིམ་པར་དྲིལ་ནས་སྟོན་པའི་ལེགས་བཤད་
རྨད་དུ་བྱུང་བ་ཞིག་ཡིན། །
བཀའ་བརྒྱུད་པ་དང་། ས་སྐྱ་པ། དགེ་ལྡན་པ་ཐམས་ཅད་མདོ་སྔགས་



ལས་བརྩམས་པའི་གྲུབ་མཐའི་རྩ་བ་ནི་ཇོ་བོ་ཨ་ཏི་ཤ་ལ་བརྟེན་ནས་དར་བའི་
བཀའ་གདམས་པའི་གྲུབ་མཐའ་ལས་སོ་སོར་གྱེས་པ་ཞིག་ཡིན།
ས་སྐྱ་པའི་གྲུབ་མཐའ་ལ། ས་སྐྱ་ཞེས་པ་དེ་ས་མིང་ཡིན་ཞིང་ས་མིང་
ཆོས་ལུགས་ལ་བཏགས་པ་ཡིན། དེ་ཡང་ཇོ་བོ་རྗེས་ས་དེར་འཇམ་དབྱངས་ཀྱི་
སྤྲུལ་པ་བདུན་སོགས་འབྱུང་བར་འགྱུར་ཞེས་ལུང་བསྟན་མཛད་པ་ལྟར་འཁོན་
དཀོན་མཆོག་རྒྱལ་པོས་རབ་བྱུང་དང་པོའི་ཆུ་གླང་( སྤྱི་ལོ་1073) ལོར་དབོན་
པོ་རི་གླང་པོ་ཆེ་ཉལ་བ་འདྲ་བའི་མཁལ་ཁུང་གཡས་པའི་ཐད་དུ་ས་དཀར་ཞིང་
སྣུམ་པ་དང༌། ཆུ་བོ་གཡས་སུ་འབབ་པ་སོགས་ས་བཟང་བར་གཟིགས་ནས་
དགོན་པ་བཏབ་པ་ལ་དགོན་པ་ཆགས་སའི་མདོག་ལ་བརྟེན་ནས་ས་སྐྱ་ཞེས་
པའི་ཐ་སྙད་བཏགས། ས་སྐྱ་པའི་ཆོས་ཀྱི་སྙིང་པོར་གྱུར་པ་ནི་གསུང་ངག་རིན་
པོ་ཆེ་ལམ་འབྲས་བུ་དང་བཅས་པ་སྟེ། དེ་ ཉིད་བྱུང་ཚུལ་ནི་ དཔལ་ དགོན་
འཕགས་པ་ཀླུ་སྒྲུབ་ཀྱི་རྒྱུད་པ་ལས་བྱུང་བ་ཞིག་ཡིན། ས་སྐྱའི་གྲུབ་མཐའི་
བདག་པོར་གྱུར་བ་ས་ཆེན་གོང་མ་ལྔ་ཞེས་པ་ལས་བྱོན་རིམ་གྱིས་སྔ་མ་གསུམ་ལ་
དཀར་པོ་ རྣམ་ གསུམ་དང་། ཕྱི་མ་ གཉིས་ ལ་ དམར་ པོ་ རྣམ་ གཉིས་ཟེར།
དཀར་པོ་ཟེར་དོན་ནི་རབ་བྱུང་མ་ཡིན་པ་ན་བཟའ་དཀར་པོ་གྱོན་པ་དང་།
དམར་པོ་ཟེར་དོན་ནི་རབ་བྱུང་མཛད་དེ་གོས་དམར་སེར་གྱོན་པའི་ཆ་ནས་
མིང་དེ་ལྟར་བཏགས། །
བཀའ་བརྒྱུད་པའི་གྲུབ་མཐའ་ནི་བཀའ་བརྒྱུད་པ་ཞེས་པ་ནི་གདམས་
ངག་གི་སྒོ་ནས་བཏགས་པ་ཡིན་ཏེ་ཏེ་ལོ་པ་ལ་བཀའ་བབས་བཞི་ཡོད་པས་དེའི་
བརྒྱུད་པ་ལ་བཀའ་བརྒྱུད་པ་ཟེར་ལ། བཀའ་བབས་གདམས་པའི་བརྒྱུད་པ་
འཛིན་མཁན་ཡིན་པའི་ཆ་ནས་བཀའ་བརྒྱུད་པ་ཞེས་གྲགས། བཀའ་བརྒྱུད་
ལའང་མར་པའི་བརྒྱུད་འཛིན་དང་། ཁྱུང་པོའི་བརྒྱུད་འཛིན་གཉིས་བྱུང་བ་
ལས། རྡོ་རྗེ་འཆང་ནས་ཏེ་ལོ་ན་རོའི་བར་དུ་བྱོན་པའི་བཀའ་བབས་ཀྱི་དམ་པ་



མར་པ་ལ་མངའ་བས། དེའི་བརྒྱུད་འཛིན་རྣམས་ལའང་བཀའ་བརྒྱུད་པ་ཞེས་
གྲགས། དགས་པོ་བཀའ་བརྒྱུད་ལའང་ནང་གསེས་ཕྱེ་ན་ཀརྨ་བཀའ་བརྒྱུད་
དང༌། ཕག་གྲུ་བཀའ་བརྒྱུད། ཚལ་པ་བཀའ་བརྒྱུད། འབའ་རོམ་བཀའ་
བརྒྱུད། འབྲི་གུང་བཀའ་བརྒྱུད། འབྲུག་པ་བཀའ་བརྒྱུད། སྟག་ལུང་བཀའ་
བརྒྱུད། གཡའ་བཟང་བཀའ་བརྒྱུད། ཤུག་གསེབ་བཀའ་བརྒྱུད། ཁྲོ་ཕུ་
བཀའ་བརྒྱུད་བཅས་དང༌། སྨར་ཚང་བཀའ་བརྒྱུད། ཡེལ་པ་བཀའ་བརྒྱུད་
བཅས་ཡོད། བཀའ་བརྒྱུད་པའི་གྲུབ་མཐའ་ཆེ་ཁག་གཉིས་ནི་ཤངས་པ་བཀའ་
བརྒྱུད་དང་དྭགས་པོ་བཀའ་བརྒྱུད་གཉིས་ཡིན། དེའི་འབྱུང་གཞི་ནི་ཏི་ལོ་པ་
དང་ན་རོ་བ་ལས་བྱུང་བ་ཞིག་ཡིན། དེ་གཉིས་ལས་དང་པོ་ནི་གྲུབ་ཆེན་ན་རོ་
པ་ལས་མར་པ་ཆོས་ཀྱི་བློ་གྲོས་ཀྱི་ཆོས་དྲུག་གི་གདམས་པ་ཟབ་མོ་གསན་པ་
ལས་བརྒྱུད་པ་དང་། གཉིས་པ་ནི་ཡེ་ཤེས་ཀྱི་མཁའ་འགྲོ་མ་ནེགུ་ལས་མཁས་
གྲུབ་ཁྱུང་པོའི་རྣལ་འབྱོར་གྱི་ཆོས་དྲུག་གི་གདམས་པ་ཟབ་མོ་གསན་པ་ལས་
བརྒྱུད་པ་ཡིན་ནོ། །དེ་ལྟར་སངས་རྒྱས་ཆོས་ལུགས་ཀྱི་ངོ་བོ་ལས་འགྱུར་བའི་
གྲུབ་མཐའ་གསར་པ་ཞིག་གཏན་ནས་མ་ཡིན་ནོ། །།
ཞི་བྱེད་ཅེས་པའི་གྲུབ་མཐའ་ནི་རྒྱ་གར་གྱི་གྲུབ་ཆེན་ཕ་དམ་པ་སངས་
རྒྱས་ནས་དར་བ་ཡིན་ལ། ཁོང་ནི་སློབ་དཔོན་ཀླུ་སྒྲུབ་ཀྱི་སློབ་མ་ཡིན། ཞི་བྱེད་
ཅེས་པ་ནི་ཤེར་ཕྱིན་ཉམས་ལེན་གྱིས་སྲིད་ཞིའི་སྡུག་བསྔལ་ཐམས་ཅད་ཞི་བར་
བྱེད་ལ། གདམས་པ་འདིའི་སྙིང་པོ་ཡང་ཤེར་ཕྱིན་གྱི་ཉམས་ལེན་ཡིན་པའི་ཆ་
ནས་དེ་ལྟར་བཏགས་པ་ཡིན་ལ། དེ་ཡང་སྡུག་བསྔལ་ཐམས་ཅད་རབ་ཏུ་ཞི་
བར་བྱེད་པ་ལ་བརྟེན་ནས་དེ་ལྟར་བཏགས་པར་བཞེད། ཞི་བྱེད་པའི་ཡ་གྱལ་
གཅོད་ལུགས་པ་ཞེས་པ་ཡང་གདམས་པའི་བྱེད་ལས་ཀྱི་སྒོ་ནས་བཏགས་པ་སྟེ།
བྱམས་སྙིང་རྗེ་བྱང་ཆུབ་སེམས་ཀྱིས་རང་དོན་ཡིད་བྱེད་གཅོད། སྟོང་ཉིད་ཀྱི་
ལྟ་བས་འཁོར་བའི་རྩ་བ་གཅོད། ཐུན་མོང་གིས་བདུད་བཞི་གཅོད་པས་དེ་



ལྟར་བཏགས། དེ་ཡང་གཅོད་ཅེས་པ་ནི་ཤེར་ཕྱིན་མན་ངག་ལ་བརྟེན་ནས་
སྐྱེས་བུ་ཆུང་ངུའི་སྐབས་ཚེ་འདིའི་རྣམ་ཤེས་གཅོད་པ། འབྲིང་གི་སྐབས་འཁོར་
བའི་སྡུག་བསྔལ་གཅོད་པ། ཆེན་པོའི་སྐབས་རང་དོན་ཡིད་བྱེད་དང༌། བདག་
འཛིན་གཉིས་གཅོད་པ་ལ་ཟེར། །
ཇོ་ནང་བའི་གྲུབ་མཐའ་ནི་ཀུན་སྤངས་ཐུགས་རྗེ་བརྩོན་འགྲུས་ཀྱིས་ཇོ་
མོ་ནང་དུ་དགོན་པ་བཏབ། ཕྱིས་དོལ་བུ་ཤེས་རབ་རྒྱལ་མཚན་དང༌། ཏཱ་ར་ན་
ཐ་སོགས་ལས་བརྒྱུད་པའི་ཆོས་ལུགས་ལ་ཇོ་ནང་བ་ཞེས་གྲགས་ཤིང༌། ཇོ་ནང་
བའི་གྲུབ་མཐའི་འབྱུང་ཁུངས་ནི་ཡུ་མོ་མི་བསྐྱོད་རྡོ་རྗེས་དུས་རབས་བཅུ་གཅིག་
པར་སྲོལ་བཏོད། ཡུ་མོ་མི་བསྐྱོད་རྡོ་རྗེ་རབ་བྱུང་དང་པོའི་དུས་སུ་བྱོན། དང་
པོ་རྣལ་འབྱོར་པ། ཕྱིས་རབ་ཏུ་བྱུང་ནས་མཚན་དད་པ་རྒྱལ་པོར་བཏགས།
ཁ་ཆེ་པཎ་ཆེན་ཟླ་བ་མགོན་པོ་ནས་དུས་འཁོར་རྒྱུད་འབྲེལ་ཞིབ་ཏུ་གསན་ནས་
རྟོགས་པ་བརྙེས། གཞན་སྟོང་གི་ལྟ་བའི་སྲོལ་ཕྱེ་བའོ། །དགེ་ལུགས་པའི་གྲུབ་
མཐའ་ནི། དགེ་ལུགས་པ་ཞེས་པ་ནི་གདན་སའི་མིང་གི་ཆ་ནས་བཏགས་པ་
ཞིག་ཡིན་ཞིང༌། དེ་ཡང་རྗེ་ཙོང་ཁ་པས་རབ་བྱུང་བདུན་པའི་ས་གླང་(སྤྱི་
ལོ་1409) ལོར་འབྲོག་རི་བོ་ཆེ་དགའ་ལྡན་དུ་དགོན་པ་བཏབ་པས་དགའ་
ལྡན་པའི་གྲུབ་མཐའ་བྱུང་ཞིང་། བརྗོད་བདེར་བྱས་ནས་དགེ་ལྡན་པ་དང་།
དགེ་ལུགས་པ་ཞེས་ཟེར།
གོང་སྨོས་ཀྱི་གྲུབ་མཐའ་ སོ་ སོའི་མིང་འདོགས་ ཀྱི་འབྱུང་ ཁུངས་ཡང་
འགའ་རེ་ཡུལ་གྱི་སྒོ་ནས་མིང་བཏགས་པ་དང༌། འགའ་རེ་ཉམས་སུ་བླངས་
པའི་ཆོས་ཀྱི་ཁྱད་པར་གྱི་སྒོ་ནས་བཀའ་གདམས་པ་དང༌། བཀའ་བརྒྱུད་པ།
ཞི་བྱེད་པ་སོགས་དང༌། བྱུང་རིམ་གྱིས་སྔ་ཕྱིའི་དུས་ཚོད་ལ་བརྟེན་ནས་རྙིང་མ་
བ་དང༌། གསར་མ་ཞེས་བཏགས་པ་ལས། སངས་རྒྱས་ཆོས་ཀྱི་ངོ་བོ་ལས་
འགྱུར་བའི་གྲུབ་མཐའ་ཞིག་ནི་གཏན་ནས་མེད། བོད་རང་ལ་མཚོན་ན་གོང་
27



བཤད་འདི་དག་སངས་རྒྱས་ལ་ཀ་ཁ་ཞུས་པའི་དཔེ་ལྟར་ཡིན་ན་ཡང་། འགའ་
རེས་འདི་དག་གི་རྣམ་གཞག་གསལ་རྟོགས་མེད་པའི་ཁར་གྲུབ་མཐའི་ཐ་སྙད་
མང་པོ་ཞིག་གོ་ཐོས་བྱུང་རྐྱེན་མཐའ་གཅིག་ཏུ་འཕགས་ཡུལ་དང་མི་འདྲ་བར་
ལུང་པ་རེ་ལ་ཆོས་རེ་འདུག་ཅེས་སྨྲས་ཏེ་ཆོས་ལུགས་ཀྱི་ངོ་བོ་དང་རྩ་བར་ཞིབ་
དཔྱོད་གང་ཡང་མ་བྱས་པར་ཕྱིའི་རྣམ་པའི་སྒོ་ནས་བླ་མའི་ཆོས་ལུགས་ཞེས་
འདོགས་པའི་རྒྱུ་མཚན་ཞིག་ཏུ་རྩིས་ ཤིང༌། ཡིག་རིགས་མང་པོའི་ ཐོག་ ཏུ་
སངས་རྒྱས་ཆོས་ལུགས་ལ་བླ་མའི་ཆོས་ལུགས་ཞེས་ཐད་ཀར་འབྲི་བ་ནི་སྐྱོན་
རིའི་ཕུང་པོ་དང་འདྲ་བ་ཞིག་མཚུངས་སོ། །
བྱ་དངོས་ཀྱི་སྣང་ཚུལ་ནས་བྱ་དངོས་ཀྱི་ངོ་བོར་བལྟ་དགོས་པ་ལས་ཕྱིའི་
སྣང་ཚུལ་ཁོ་ནར་གཙིགས་ཆེན་བྱས་ཏེ་ཁུངས་ལུང་ཇི་བཞིན་མེད་པར་སྣང་ཚུལ་
གྱིས་དོན་དངོས་པོའི་ངོ་བོ་བཀབ་ན་གཏན་ནས་མི་འགྲིག དཔེར་ན། ཉེ་
ལམ་བོད་རིགས་མང་པོས་རྒྱ་རིགས་དང་ ཕྱིའི་རྒྱལ་ ཁབ་ཀྱི་གོས་གྱོན་གྱི་ཡོད་
སྟབས། མི་དེ་རྒྱ་རིགས་དང་ཡང་ན་ཕྱིའི་རྒྱལ་ཁབ་ཀྱི་མི་རེད་ཅེས་བརྗོད་མི་
ཐུབ་ལ། ཕྱིའི་སྣང་ཚུལ་ཁོ་ནར་བལྟས་ཏེ། གོས་ཀྱི་ཁྱད་པར་གྱི་སྒོ་ནས་དེ་རིང་
ཁོ་རྒྱ་རིགས་རེད། སང་ཉིན་བོད་རིགས་རེད་ཅེས་གཏན་ནས་བརྗོད་མི་ཐུབ་
པ་ལྟར། གྲུབ་མཐའ་ཁག་དང་ལུང་པ་རེ་ལ་ཆོས་རེ་འདུག་ཅེས་མཐའ་གཅིག་
ཏུ་ངོ་བོར་རྟོག་ཞིབ་མ་བྱས་པར། སངས་རྒྱས་ཆོས་ལུགས་ཀྱི་ངོ་བོ་ལས་འགྱུར་
འདུག་ཅེས་ཐ་ཚིག་བརྗོད་ན་གཏན་ནས་མི་འགྲིག་ལ་སངས་རྒྱས་ཆོས་ལུགས་
ལས་འགལ་བའི་གཞི་ཞིག་བཙལ་ན་ཡང་རྙེད་མི་ཐུབ་བོ། དེ་བཞིན་དུ་གྲུབ་
མཐའ་དེ་དག་གི་མིང་དུ་ཞྭ་དང་གོས་ཀྱི་ཁ་དོག་དང་ཁང་པའི་རྩིག་པའི་ཁ་དོག་
སོགས་ལ་གཞིགས་ཏེ། ཁ་ཅིག་གིས་རྙིང་མ་བའི་བསྟན་པ་ལ་དམར་པོའི་ཆོས་
ལུགས་ཞེས་པ་དང༌། བཀའ་བརྒྱུད་པའི་བསྟན་པ་ལ་དཀར་པོའི་ཆོས་ལུགས་
ཞེས་པ་དང༌། ས་སྐྱ་པ་ལ་ཁྲ་བོའི་ཆོས་ལུགས། དགེ་ལྡན་པ་ལ་སེར་པོའི་ཆོས་
28



ལུགས། གཤེན་རབ་བོན་ལ་ནག་པོའི་ཆོས་ལུགས་ཞེས་ཐ་སྙད་གསར་པ་ཞིག་
བཏགས་ནས་འབོད་པ་དེ་ལ་རྒྱུ་མཚན་ཅི་ཡང་མེད། རྗེ་ཙོང་ཁ་པས་དབུ་ཞྭ་
མདོག་སེར་པོ་མནབ་པ་ལ་བརྟེན་ནས་དགེ་ལུགས་པ་ལ་ཞྭ་སེར་ཞེས་པའི་ཐ་
སྙད་བཏགས། དེའི་ཟླས་དྲངས་པའི་དགེ་ལུགས་པ་ལ་གཞན་གྲུབ་མཐའ་
འཛིན་པའི་སྡེ་ཐམས་ཅད་ལ་ཞྭ་དམར་བ་ཞེས་མིང་དུ་འབོད། རྒྱུ་མཚན་འདི་
ཙམ་ལ་བརྟེན་ནས་རྙིང་མ་བ་ལ་དམར་པོའི་ཆོས་ལུགས་ཞེས་བརྗོད་ན་ནི། ས་
སྐྱ་པ་དང༌། བཀའ་བརྒྱུད་པ། ཇོ་ནང་པ་རྣམས་ཀྱིས་ཀྱང་ཞྭ་མདོག་དམར་པོ་
ཅན་གྱོན་པས་དེ་ཐམས་ཅད་ཀྱང་དམར་པོའི་ཆོས་ལུགས་ཞེས་འབོད་དགོས་པ་
དང༌། ས་སྐྱ་པའི་ཆོས་ཁང་དང་ལྷ་ཁང་རྣམས་དང་དེར་མ་ཟད་མི་ཚང་རྣམས་
ཀྱི་རྩིག་པའི་ངོས་ལ་ས་ཚོན་སྔོ་ནག་དང་། དཀར་པོ། དམར་པོ་བསྐུས་ཡོད་པ་
དེ་ལ་བརྟེན་ནས་ཁྲ་བོའི་ཆོས་ལུགས་ཞེས་འབོད་ན་དགེ་ལུགས་པའི་དགོན་པ་
ཕལ་ཆེ་བར་ཆེ་རྟགས་ཀྱི་དབང་གིས་རྩིག་པའི་ངོས་ཀྱི་དཀྱིལ་དུ་དཀར་པོ་དང་
དམར་པོ་སེར་པོ་གང་རུང་དང༌། མཐའ་འདབས་རྣམས་སུ་ནག་པོ་དང་སྟེང་
གི་འཕྲེད་དུ་གཞི་ནག་པོ་ལ་ཕྲེང་བ་དཀར་པོ་ཕོར་ཁ་ཙམ་གྱིས་བརྒྱན་ཡོད་པས་
དེ་ལ་ཡང་ཁྲ་བོའི་ཆོས་ལུགས་ཞེས་བརྗོད་པའི་རྒྱུ་མཚན་ཚང་བར་མ་གྱུར་རམ།
དཔེར་ན། དགེ་ལྡན་པའི་ཁྲོད་དུ་ཐོས་བསམ་གཙོར་འདོན་བྱེད་པའི་སྐབས་སུ་
གཟན་མདོག་དམར་པོ་གྱོན་པ་དང༌། སྒྲུབ་པ་ཉམས་ལེན་གཙོར་འདོན་བྱེད་
པའི་སྐབས་སུ་གཟན་མདོག་སེར་པོ་གྱོན་ནས་མིང་རི་ཁྲོད་ཞེས་པའི་མིང་བསྒྱུར་
བའི་སྲོལ་ཁ་ཞིག་ཡོད་པས། དགེ་ལྡན་པ་ལ་གཟན་སེར་དང་གཟན་དམར་
བའི་གྲུབ་མཐའ་འཛིན་པ་གཉིས་ཡོད་ཅེས་བརྗོད་རུང་ངམ།
དེ་བཞིན་བོན་པོ་ལ་སྟོན་པ་ཤཱཀྱ་ཐུབ་པ་དང་སྟོན་པ་གཤེན་རབ་གཉིས་
ཆར་དད་ཅིང་སྐོར་ཕྱག་བྱེད་མཁན་ལ་བོན་དཀར་དང༌། སྟོན་པ་གཤེན་རབ་
གཅིག་པུ་ལས་ཤཱཀྱ་ཐུབ་པ་ལ་དད་པ་མི་བྱེད་མཁན་ལ་བོན་ནག་ཅེས་པའི་ཐ་
29



སྙད་ཅིག་ཡོད་མྱོང་ཡང་བོན་དཀར་དང་བོན་ནག་ཅེས་པའི་མིང་དེ་བོད་ཀྱི་
སངས་རྒྱས་ཆོས་ལུགས་པས་བཏགས་པ་ཞིག་ལས་བོན་པོ་རྣམས་ཀྱི་ཁས་མི་
ལེན། དེའི་རྒྱུ་མཚན་ནི་མིང་དེ་གྲུབ་མཐའི་ཕྱོགས་ཞེན་གྱིས་བཏགས་པ་དེར་
ཐུག་ཡོད། དེ་ལྟར་བོན་ཆོས་ལ་ནག་པོའི་ཆོས་ལུགས་ཞེས་འབོད་ན། བོན་
དཀར་ལ་ཡང་དཀར་པོའི་ཆོས་ལུགས་ཞེས་འབོད་དགོས་པས་དཀར་པོའི་ཆོས་
ལུགས་ཞེས་པའི་གྲུབ་མཐའ་གཉིས་བྱུང་སྟེ་ཉ་ཉུང་མཉམ་བསྲེས་སུ་འགྱུར་བའི་
སྐྱོན་ཡོད།
འོ་ན་རྒྱའི་སྐད་ཀྱི་མིང་འདོགས་ཅི་ཞིག་བྱས་ན་དོན་དང་མཐུན་ཞེས་
དྲིས་ན་དེ་ནི་རྙིང་མ་ཕེ་དང༌། བཀའ་བརྒྱུད་ཕེ། ས་སྐྱ་ཕེ། དགེ་ལུགས་ཕེ་
ཞེས་རྒྱ་བོད་སྐད་གཉིས་སྦྲགས་མའི་ཐ་སྙད་འདིས་མཚོན་པར་བྱས་ན་སྐྱོན་
མེད་པར་ཡོངས་སུ་དག་པ་མ་ཟད། རྒྱ་ཡིག་རྙིང་པའི་ནང་བོད་ཆོས་དང་།
བོད་ཀྱི་སངས་རྒྱས་ཆོས་ལུགས་ཞེས་འཁོད་པ་ཡང་། བོད་མི་རིགས་ཀྱི་ཁྱད་
ཆོས་ཡོད་པའི་སངས་རྒྱས་ཆོས་ལུགས་ཞེས་པའི་གོ་དོན་ཡོད། ཁ་དོག་ཙམ་གྱི་
སྒོ་ནས་གྲུབ་མཐའ་ཐ་དད་པར་འཇོག་ནུས་པ་ཞིག་གཏན་ནས་མ་ཡིན་པས།
དམར་པོ་དང༌། སེར་པོ། དཀར་པོ། ཁྲ་བོ། ནག་པོ་ཞེས་པའི་ཐ་སྙད་དེ་
དག་ནི་ངེས་པར་དུ་ ཕྱག་དར་ཁྲོད་ཀྱི་ཕུང་པོར་འདོར་དགོས་པ་ནི་སྨོས་མི་
འཚལ་ལོ། ། །
གོང་སྨོས་བླ་མ་ལ་སྐྱབས་སུ་འགྲོ་ཚུལ་དང་གྲུབ་མཐའི་མིང་འདོགས་ཀྱི་
འབྱུང་ཁུངས་སོགས་འཕགས་ཡུལ་གྱི་མཁས་པ་དང་རང་རིགས་ཀྱི་སྔོན་བྱོན་
མཁས་དབང་དམ་པའི་གསུང་ལ་ཁུངས་གཏུགས་ནས་དཔྱད་པ་མདོ་ཙམ་བྱས་
ཏེ་ཕྱི་གླིང་པའི་མཁས་པ་འགའ་དང་རྒྱལ་ནང་གི་མཁས་པ་འགའ་རེས་སངས་
རྒྱས་ཆོས་ལུགས་ལ་བླ་མའི་ཆོས་ལུགས་ཞེས་པའི་ཐ་སྙད་འདོགས་པ་དེ་རྩ་བ་
ནས་མི་འགྲིག་པའི་སྐོར་གྱི་རྒྱུ་མཚན་བརྗོད་པ་འདིའི་ནང་དོན་དང་མི་མཐུན་



པ་ཡོད་སྲིད་པས་མཁས་པ་རྣམས་ཀྱིས་སྤྱན་སྔར་མཐོལ་ཞིང་བཤགས།
དཔྱད་ཡིག
1. 《ལྷ་ལས་ཕུལ་བྱུང་གི་བསྟོད་པའི་འགྲེལ་པ།》
2. 《བརྒྱད་སྟོང་འགྲེལ་ཆེན།》
3. 《 བེའུ་བུམ་སྔོན་པོའི་འགྲེལ་པ།》
4. 《རྒྱུད་བླ་མ།》
5. 《 བསྟོད་པ་བརྒྱ་ལྔ་བཅུའི་འགྲེལ་པ།》
6. 《ཕར་ཕྱིན་བསྡུ་བ།》
7.《 ཏིང་ངེ་འཛིན་དམ་པའི་འགྲེལ་པ།》
8. 《རྔ་བོ་ཆེའི་མདོ།》
9. 《 རྡོ་རྗེ་གུར།》
10. 《གསང་བ་འདུས་པའི་འགྲེལ་པ།》
11. 《གསང་བ་འདུས་པ།》
12. 《ནམ་མཁའ་དྲི་མ་མེད་པའི་མདོ།》
13. 《བཤེས་པའི་སྤྲིངས་ཡིག》
14. 《མདོ།》
15. 《 ལུང་ཕྲན་ཚེགས།》
16. 《མདོ་སྡེའི་རྒྱན།》
17. 《 བེའུ་བུམ་རྩ་བ།》
18. 《བདེ་མཆོག་ངེས་བརྗོད་རྒྱུད་བླ་མ།》
19. 《པོ་ཏོ་བའི་གསུང༌།》
20. 《 བསམ་བྷོ་ཊའི་རྒྱུད།》
21. 《སྡོམ་བྱུང་གི་རྒྱུད་པ།》
22. 《 ཡེ་ཤེས་དམ་པའི་རྒྱུད།》



23. 《 པན་ཆེན་བློ་བཟང་ཆོས་ཀྱི་རྒྱལ་མཚན་གྱི་གསུང་།》
24. 《ས་སྐྱ་པཎྜི་ཏའི་གསུང་།》
25. 《 ལམ་རིམ་ཆེན་མོ།》
26. 《གནམ་ཐིག》
27. 《 བེའུ་བུམ་འགྲེལ་པ།》
28. 《རིན་པོ་ཆེ་གསུམ་གྱི་གཏམ་གྱི་སྦྱོར་བ།》
29. 《 ཐུའུ་བཀན་གྱི་གྲུབ་མཐའ།》
30. 《འཕགས་པ་ཤེས་རབ་ཀྱི་ཕ་རོལ་དུ་ཕྱིན་པ་བརྒྱད་སྟོང་པ།》
31. 《རྒྱུད་བརྟག་པ་གཉིས་པ།》
32. 《ཡབ་སྲས་མཇལ་བའི་མདོ།》
(《བོད་རིག་པའི་ཆེད་རྩོམ་གཅེས་བསྡུས་》ཐོག་འཁོད། བོད་ལྗོངས་མི་དམངས་
དཔེ་སྐྲུན་ཁང་ནས་1987ལོའི་ཟླ་6པར་དཔེ་སྐྲུན་བྱས།)



《གླིང་གེ་སར་རྒྱལ་པོའི་སྒྲུང་》ནང་གི་
གནད་དོན་འགའ་ཞིག་གླེང་བ།
གླེང་གཞི།
རྩོམ་ཡིག་འདི་ནི་གུས་པས་《 གླིང་གེ་སར་རྒྱས་པོའི་སྒྲུང་》སྐོར་གྱི་ཆེད་
དོན་སློབ་ཁྲིད་བྱེད་སྐབས་སུག་བྲིས་བྱས་ཤིང་། དེའི་སྐབས་ཁྱོན་ཡོངས་ནས་
བརྩམས་སྒྲུང་འདིར་ཉེ་ལམ་མི་རྣམས་ཀྱིས་ཞིབ་འཇུག་བྱེད་པའི་གནད་དོན་
དང་། རྩོད་གཞི། གྲུབ་འབྲས་ཇི་ཙམ་ཐོབ་ཡོད་པ། མཁས་པ་རྣམས་ཀྱི་
བཞེད་ཚུལ་མི་འདྲ་བ་གང་དང་གང་སོགས་མཚམས་སྦྱོར་བྱེད་དགོས་པའི་རེ་
བར་གཞིགས་ཏེ་དེ་སྔོན་ཁོ་བོས་སྒྲུང་ནང་གི་གནད་དོན་འགའ་ཞིག་ལ་རྟོག་
དཔྱོད་རབ་རིབ་བྱས་པའི་ཟིན་བྲིས་དང༌། མཁས་པ་ཚོས་བྲིས་པའི་ཆེད་རྩོམ་
འགའ་ཞིག་ལའང་གཞིགས་ཏེ་བློས་གང་དཔོག་གིས་ཕྱོགས་བསྡུས་བྱས་ནས་
བྲིས་པ་ཡིན། རྗེས་སུ་བློ་མཐུན་མི་ཉུང་བ་ཞིག་གིས་ཁྲིད་ཟིན་འདི་དཔར་རྒྱག་
བྱས་ན་ཞིབ་འཇུག་མཁན་དང་། ལྷག་དོན་ ལས་ དང་ པོ་ བ་ རྣམས་ ཀྱིས་
བརྩམས་སྒྲུང་དེའི་སྤྱིའི་གནད་དོན་རྒྱུས་མངའ་ཡོང་རྒྱུར་ཕན་པ་ཆེ་ཞེས་ལྷག་
བསམ་ཟོལ་མེད་ཀྱིས་སྐུལ་སློང་ཡང་ཡང་བྱས་བྱུང་བར་བརྟེན་གཏམ་བཤད་
ཟིན་བྲིས་དེར་ཁ་སྣོན་དང་རགས་བསྡུས་བྱས་ཤིང་། དེའི་ནང་།
དང་པོ། བརྩམས་སྒྲུང་ནང་དུ་གསལ་བའི་གེ་སར་རྒྱལ་པོའི་ལོ་རྒྱུས་སྐོར།
གཉིས་པ། གེ་སར་སྒྲུང་གི་རྩོམ་པ་པོའི་སྐོར།



གསུམ་པ། གེ་སར་རྒྱལ་པོའི་གདུང་རྒྱུད་སྐོར།
བཞི་པ། གླིང་གེ་སར་རྒྱལ་པོ་དུས་རབས་གང་དུ་བྱུང་བའི་སྐོར། །
ལྔ་པ། གླིང་ཞེས་པའི་ས་ཆ་དེ་ཡང་སྙིང་གང་དུ་ཡོད་དམ།
དྲུག་པ། གེ་སར་དམག་གི་རྒྱལ་པོ་ཞེས་པ་དེ་གླིང་གེ་སར་རྒྱལ་པོ་མིན། །
བདུན་པ། གེ་སར་རྒྱལ་པོ་ནི་ཀོན་ཡུན་ཁྲང་དང་ཇིང་གེར་ཧན་མ་ཡིན།
བརྒྱད་པ། ཧྲི་ཐད་ཨན་གྱི་ལྟ་ཚུལ་སྐོར།
དགུ་པ། བསམ་བློའི་རང་བཞིན་དང་ཕྱོགས་ལྷུང་།
བཅུ་པ། སྒྱུ་རྩལ་གྱི་རྣམ་པ། །
བཅས་བརྗོད་དོན་ཁག་བཅུ་བྲིས་ཡོད།
སྲིད་འདིའི་ཕྱོགས་ཀྱི་བུ་མོའི་རྣ་བ་ལ། །སྙན་འཇེབས་གྲགས་པས་ཁྱབ་
པ་གེ་སར་སྒྲུང་། །གཞི་ཁྱོན་སྣང་ལྡན་ལམ་གྱིས་མི་མཚོན་ཞིང་། །རྣམ་གྲངས་
མི་ལྷུང་འཕྲེང་བའི་དཔལ་འཛིན་དེ། ། སྐྱེ་སྟོབས་ ལང་ཚོ་དམན་པའི་ གོམ་
འགྲོས་ཀྱིས། །གཞལ་བྱ་མིན་ལ་སྦྱང་སྟོབས་ཤེས་རབ་ཀྱི། །སོར་མོས་བགྲང་
བར་མི་ནུས་མཐའ་ཡས་པའི། །རྣམ་ཐར་འདི་ལ་ སོ་སྐྱེའི་སྤྱོད་ཡུལ་བྲལ། །
འོན་ཏང་བདག་འདྲའི་བྱིས་བློའི་འཕྲུལ་སྣང་ལས། །ཟོལ་མེད་འཆར་བའི་
གཟུགས་བརྙན་སུག་བྲིས་འདིར། །ཆད་ལྷག་ནོར་དང་ལོག་པའི་དྲི་མཆིས་
ན། །སྐྱེ་མཆོག་ནོར་བུ་དགྲ་འདུལ་བཟོད་གྱུར་ཅིག །
《གླིང་གེ་སར་རྒྱལ་པོའི་སྒྲུང་》ཞེས་པ་དེ་ནི་བོད་རིགས་མི་དམངས་
ཀྱིས་ངག་རྒྱུན་ལས་ལྷ་སྒྲུང་གི་རྣམ་པས་བྲིས་པའི་དམངས་ཁྲོད་ཀྱི་དཔའ་བོར་
བསྟོད་བསྔགས་བྱེད་པའི་ ལོ་ རྒྱུས་ཀྱི་སྙན་རྩོམ་རླབས་པོ་ཆེ་ཞིག་ཡིན་ཞིང་།
དེར་ཚད་མཐོ་བའི་མི་དམངས་ཀྱི་རང་བཞིན་དང་། སྒྱུ་རྩལ་གྱི་རྣམ་པ་ཡོངས་
སུ་རྫོགས་པར་བརྟེན་གནའ་རབས་དང་དེང་རབས། རང་རྒྱལ་དང་ཕྱི་རྒྱལ་
བཅས་ཀྱི་མཁས་པ་མི་ཉུང་བས་རྩོམ་རིག་རླབས་པོ་ཚེ་འདིར་ཞིབ་འཇུག་དང་



དཔྱད་གཏམ་གང་མང་བརྗོད་ལ་ཐུན་མོང་དུ་རྩོད་གླེང་མེད་པའི་སྒོ་ནས་བོད་
རིགས་མི་དམངས་ཀྱི་རིག་གནས་ཤུལ་རྒྱུན་ནང་གི་ཁྱད་དུ་འཕགས་པའི་རྩོམ་
རིག་ཅིག་ཏུ་ཁས་ལེན་པ་མ་ཟད། གཞུང་ཚད་རྒྱ་ཆེ་ལ་ཚིག་ཚོགས་རྨད་དུ་བྱུང་
བའི་སྒྱུ་རྩལ་འདི་ལྟ་བུ་ནི་འཛམ་གླིང་ཐོག་གོ་ཐོས་ཧ་ཅང་དཀོན་ཞིང་འཛམ་
གླིང་རིག་གནས་རིན་ཆེན་གཏེར་མཛོད་ནང་གི་ནམ་ཡང་མི་ཉམས་འོད་ཟེར་
ལམ་མེར་འཚེར་བའི་ནོར་བུ་ཞིག་ཡིན་པར་ངོས་འཛིན་བྱེད་ཀྱི་ཡོད། །
སྒྲུང་དེ་གནའ་རབས་ནས་བཟུང་དར་ཁྱབ་ཧ་ཅང་ཆེ་ཞིང་། ལོ་ངོ་བརྒྱ་
ཕྲག་དུ་མའི་རིང་གཅིག་གྱུར་གྱི་དཔེ་དེབ་ཅིག་མ་བྱུང་ལ་བརྗོད་བྱའི་ཆ་ལའང་
སྒྲིག་རིམ་མི་མཐུན་པ་སོགས་ཀྱི་སྣང་ཚུལ་སྣ་ཚོགས་བྱུང་ཞིང་། ཡུལ་སོ་སོར་
བཤད་སྲོལ་མི་འདྲ་བ་ཡོད་པས་སྙན་རྩོམ་འདི་རྩོམ་པ་པོ་གཅིག་ལ་བརྟེན་ནས་
བརྩམས་པ་ཞིག་མ་ཡིན་ལ་མི་འགའ་ཞིག་གིས་གྲོས་བསྡུར་བྱས་ནས་བརྩམས་
པའང་མ་ཡིན་པར་རྒྱ་ཆེའི་མང་ཚོགས་ཀྱིས་རང་གི་ཕུན་སུམ་ཚོགས་པའི་འཚོ་
བའི་ནང་དུ་གསར་རྩོམ་བྱས་ཤིང་། ས་གནས་སོ་སོས་རང་རང་གི་གནས་ཚུལ་
ལ་གཞིགས་ཏེ་མུ་མཐུད་ཁ་གསབ་བྱས་པ་དང་། ཇེ་རྒྱས་ཇེ་ལེགས་སུ་བཏང་བ་
ཞིག་རེད། །
དང་ པོ། བརྩམས་ སྒྲུང་ ནང་ གསལ་ བའི་ གེ་ སར་ རྒྱལ་
པོའི་ལོ་རྒྱུས་སྐོར།
གླིང་གེ་སར་རྒྱལ་པོ་ཞེས་པ་སངས་རྒྱས་སྟོང་གི་ཐུགས་སྲས། རིགས་
གསུམ་མགོན་པོའི་རྣམ་སྤྲུལ། རིགས་ཡབ་གཉན་ཆེན་སྐུ་ལྷ། རུས་ཡབ་སེང་
བློན་རྒྱལ་པོ་ཞེས་སྨུག་པོ་ལྡོང་གི་རྒྱལ་རྒྱུད། སྐྱེད་ཡུམ་འགོག་བཟའ་ལྷ་མོ་ལས་
སྐུ་བལྟམས་ཤིང་། དགུང་ལོ་ཆུང་ངུའི་དུས་སུ་ཇོ་རུ་ཞེས་སྐྱེ་ངན་ལུགས་ངན་གྱི་
ཚུལ་དུ་བཞུགས་ཏེ་ཉམ་ཐག་པའི་འཚོ་བ་སྐྱེལ་བཞིན་གནས་ཚེ་ཁྲོ་ཐུང་གིས་



ཕྱིའི་དགྲ་ལ་མགོ་བཏགས་ལུས་འབུལ། ནང་དུ་གཡོ་སྒྱུ་དང་དབྱེན་དཀྲུག་གང་
མང་བྱས་པས་ཕྱོགས་བཞིའི་དགྲ་བོ་རྣམས་ཀྱང་གླིང་དཀར་ལ་བསམ་ངན་
འཆར་ཏེ་གཡུལ་བཤམ་རྒྱུའི་སྟ་གོན་རྒྱུན་དུ་བྱེད་ལ་གླིང་གི་སྡེ་ཇུས་ཀྱང་ཉམས་
ཉེས་སུ་འགྲོ་བའི་སྐབས་དེར་དགུང་ལོ་བཅོ་ལྔར་སོན་པའི་ཇོ་རུ་ཡིས་རྟ་རྒྱུགས་
འགྲན་ཚོགས་བརྒྱུད་དེ་གླིང་གི་རྒྱལ་པོ་མཛད་པ་དང་། “ གླིང་གེ་སར་ནོར་བུ་
དགྲ་འདུལ་” ཞེས་མཚན་སྙན་འཛམ་གླིང་ཡུལ་གྲུ་ཀུན་ཏུ་ཁྱབ་པར་བྱས་ནས་
ཕྱོགས་བཞིའི་དགྲ་བོ་བཏུལ། ཉམ་ཆུང་མཐའ་ནས་བསྐྱངས། དཔལ་འབྱོར་
ལོངས་སྤྱོད་ཡར་ངོའི་ཟླ་བཞིན་འཕེལ་བར་མཛད་དོ། །དགུང་ལོ་བཅུ་དྲུག་
ནས་དམག་འཐབ་བྱེད་འགོ་བཙུགས་ཏེ་མི་རྣམས་ལ་བཙན་གནོད་བྱེད་མཁན་
གྱི་བདུད་རྣམས་བཏུལ། མི་ཚེ་ཧྲིལ་པོར་མང་ཆེ་བ་དམག་འཐབ་ཀྱི་ནང་དུ་
འདས་ཤིང༌། ལྔ་རྗེས་སུ་སྒྲུང་དེབ་ནང་《 ལྷ་གླིང་གབ་ཙེ་དགུ་བསྐོར་》དང་།
《འཁྲུངས་གླིང་མེ་ཏོག་ར་བ།》《རྟ་རྒྱུགས་ནོར་བུ་ཆ་བདུན།》《 འཛམ་གླིང་
སྤྱི་བསངས།》《 མི་ནུབ་དར་རྫོང༌།》《རྒྱལ་རབས་བཅུ་གསུམ།》《 ཁམས་
གསུམ་བདེ་བཀོད་》སོགས་ཉུང་ཤས་ཤིག་ལས་བྱིངས་རྣམས་ནི་དམག་འཁྲུག་
ཁོ་ན་བརྗོད་ཡོད་པ་དཔེར་ན། 《བདུད་འདུལ།》《ཧོར་གླིང་གཡུལ་འགྱེད།》
《འཇང་གླིང་གཡུལ་འགྱེད།》《མོན་གླིང་གཡུལ་འགྱེད།》《 སྟག་གཟིག་ནོར་
རྫོང་།》《 སོག་སྟོད་ཅང་ཤེས་རྟ་རྫོང་།》《 ཨ་གྲག་གཟི་རྫོང༌།》《བྱི་རུ་བྱུར་
རྫོང་།》《 ཁ་ཆེ་གཡུ་རྫོང༌།》《 གྲུ་གུའི་ག་རྫོང༌།》《 སྦེ་རི་ལུག་རྫོང་།》《 ཨ་
བསེའི་ཁྲབ་རྫོང་།》《སུམ་གླིང་གཡུལ་འགྱེད།》《ཐེའུ་རང་གཡུ་རྫོང་།》《ཞང་
ཞུང་མུ་ཏིག་རྫོང་》སོགས་རྫོང་ཆེན་ཆེ་བ་བཅོ་བརྒྱད། འབྲིང་བ་བདུན། ཆུང་
བ་བཞི་ཕབ་པར་གྲགས། མཇུག་ཏུ་རྒྱལ་མཆོག་དམ་པ་ཉིད་དགུང་ལོ་བརྒྱད་
ཅུ་གྱ་གཅིག་ཏུ་སོན་སྐབས་རྒྱལ་པོའི་གོ་འཕང་བུ་ལ་གནང་ཞིང༌། རྒྱལ་པོ་ཉིད་
ལྷ་ཡུལ་དུ་ཕེབས་ཞེས་སྒྲུང་འགོ་《 ལྷ་གླིང་གབ་ཙེ་དགུ་བསྐོར་》ནས་འགོ་ཚུགས་



པ་དང༌། 《ཁམས་གསུམ་བདེ་བཀོད་》ནས་མཇུག་སྒྲིལ་བའི་ཚུལ་བསྟན་ཡང་
དེང་སང་མི་རྣམས་ཀྱིས་མུ་མཐུད་སྒྲུང་དེར་ཁ་གསབ་དང་། རྩོམ་སྒྲིག་བྱེད་པ་
སོགས་ནི་མངོན་པར་རིག དེ་ཡང་1980ལོར་འཇར་མན་རྒྱལ་ཕྲན་མཉམ་
འབྲེལ་སྤྱི་མཐུན་རྒྱལ་ཁབ་ཀྱི་རྒྱལ་ས་པེར་ལིན་གྲོང་ཁྱེར་གྱི་སློབ་གྲྭ་ཆེན་མོའི་སྐུ་
ཞབས་ཧད་ཤི་ཞི་ཀྲུང་གོར་འཚམས་འདྲི་ཞུ་བར་ཕེབས་སྐབས་ཁོང་གིས་“ ཧིན་
རྡུའི་བྱང་ངོས་སུ་འཛམ་གླིང་དམག་ཆེན་གཉིས་པའི་སྐབས་གླིང་གེ་སར་རྒྱལ་པོ་
ཤི་ཐེ་ལི་ལས་རྣམ་པར་རྒྱལ་བའི་སྐོར་གྱི་གླིང་གེ་སར་རྒྱལ་པོའི་སྒྲུང་དེབ་བྲིས་མ་
ཞིག་རྙེད་བྱུང་” ཞེས་ངོ་སྤྲོད་མཛད། 1980ལོར་དར་རྩེ་མདོའི་ལྷ་ཁང་ཆུས་
སུ་གསར་རྙེད་བྱུང་བའི་《ཧོར་འདུལ་》ཞེས་པའི་སྒྲུང་དེབ་བྲིས་མ་དེ་ནི་དར་
རྩེ་མདོར་བཞུགས་པའི་མི་ཉག་བ་ཟླ་གསལ་གྱིས་དུས་རབས་འདིའི་ལོ་རབས་
ལྔ་བཅུའི་ནང་ལ་ཚིག་དོན་འདྲ་བའི་བྲིས་མ་སྣ་ལྔ་གཅིག་ཏུ་བསྡུས་ནས་ལེགས་
བསྒྲིགས་ཀྱིས་བྲིས་མ་གསར་པ་ཞིག་བརྩམས། དེའི་ཐོག་ནས་མི་རྣམས་ཀྱིས་
ངག་ཐོག་ནས་སྙན་རྩོམ་འདིའི་ནང་དོན་གསར་རྩོམ་བྱེད་མུས་ཡིན་པ་ཕུད།
མཁས་པ་རྣམས་ཀྱིས་ཀྱང་ཡིག་ཐོག་ཏུ་སྙན་རྩོམ་དེ་མུ་མཐུད་ནས་ལེགས་སྒྲིག་
དང་བཟོ་བཅོས་བྱེད་ཀྱི་ཡོད་པ་ར་འཕྲོད་གསལ་པོ་བྱུང་། དེ་ལྟར་གླིང་གེ་སར་
རྒྱལ་པོ་ནི་སྔར་ནས་ད་བར་མི་རྣམས་ཀྱི་ཡིད་དུ་ཉམས་མེད་གསོན་པོར་གནས་
ཤིང་། དེང་དངོས་ཀྱི་གནས་ཚུལ་ལ་གཞིགས་ཏེ་མུ་མཐུད་ཁ་སྣོན་བྱེད་བཞིན་
ཡོད་པ་ནི་ཧ་ཅང་གསལ་པོར་མངོན་ནོ། །
གཉིས་པ། གེ་སར་སྒྲུང་གི་རྩོམ་པ་པོའི་སྐོར།
གཞུང་ཆེན་པོ་འདི་ཐོག་མར་སུས་བརྩམས། བར་དུ་སུས་ཞུ་དག་དང་
ལེགས་སྒྲིག་བྱས་པ་ཡིན་ནམ་ཞེ་ན། གནད་དོན་འདི་ལ་ལྟ་ཚུལ་སྣ་ཚོགས་ཡོད་
པ་སྟེ། ལ་ལས་སྒྲུང་མཁན་ཆེ་གེ་མོས་སྒྲུང་འདི་བརྩམས། སྒྲུང་ཡིག་ག་གེ་མོ་ནི་
37



སྙན་ངག་པ་དེས་བརྩམས་ཟེར་བ་དང༌། ཡང་ལ་ལས་གེ་སར་སྒྲུང་ཟེར་བ་དེ་ནི་
དམངས་ཁྲོད་ཀྱི་ངག་རྒྱུན་ཞིག་ཡིན་པ་ལས་རྩོམ་མཁན་གྱི་མཁས་པ་ཞིག་མེད་
ཅེས་ཁ་ཚོན་བཅད་དེ་ཤོད་དོ། །དེ་ཡང་སྤྱིར་རྩོམ་ཡིག་གང་ཞིག་ཡིན་ཡང་ཚང་
མ་སྤྱི་ཚོགས་ཀྱི་ལག་ལེན་ཁྲོད་ནས་མ་བྱུང་བའི་རྩོམ་ཡིག་ཅིག་མེད་པས་དེའི་ཆ་
ནས་བཤད་ན་གེ་སར་སྒྲུང་ཡིག་ཡང་ཚང་མ་སྤྱི་ཚོགས་ཀྱི་ཐོག་ནས་བྱུང་བའི་
གཞུང་ཞིག་ཡིན་ཞེས་བཤད་ན་མ་འགྲིག་པ་མེད། འོན་ཀྱང་ད་ལྟ་དཔར་དང་
དཔར་མུས་ཡིན་པའི་ སྒྲུང་ཡིག་འདི་རྣམས་ལ་རྩོམ་པ་པོ་ གཅིག་ཀྱང་མེད།
ཚང་མ་མི་རྣམས་ཀྱི་ངག་རྒྱུན་ཁོ་ན་ཡིན་ཞེས་བཤད་ན་གནས་ཚུལ་དངོས་དང་
མི་མཐུན་པའམ་ཡང་ན་དོན་མ་རྟོགས་པར་བཤད་པ་ཞིག་རེད། ད་ལྟ་དགོན་
སྡེ་ཁག་གི་ཤིང་དཔར་དང་། དཔེ་སྐྲུན་ཁང་ཁག་གི་ལྕགས་དཔར། དམངས་
ཁྲོད་ཀྱི་བྲིས་མ་སོགས་གེ་སར་སྒྲུང་ཡིག་དག་གི་དཔར་བྱང་ན་རྩོམ་པ་པོའི་
མཚན་དང༌། བརྩམས་པའི་ལོ་ཟླ་དུས་ཚིགས་སོགས་ཀྱང་གསལ་པོར་བྲིས་
ཡོད་པ་མ་ཟད། སྒྲུང་ཡིག་ལ་ལ་ནི་གནའ་བོའི་སྒྲུང་ཡིག་རྙིང་པར་སྔ་ཕྱིས་སུ་
སྒྲུང་མཁན་མང་པོས་ལེགས་སྒྲིག་དང་། ཞུ་དག་བཏང་བའི་གཞི་རྩའི་སྟེང་དུ་
དུས་ཕྱིས་ཀྱི་བོད་ཀྱི་མཁས་པ་རིམ་བྱོན་གྱིས་བསྐྱར་སྒྲིག་དང་ཞུ་དག་བྱས་པ་
ཡིན་ཏེ། དཔེར་ན། མཚོ་སྔོན་མི་དམངས་དཔེ་སྐྲུན་ཁང་གིས་1964ལོར་
དཔར་དུ་བསྐྲུན་པའི་《ཧོར་གླིང་གཡུལ་འགྱེད་》སྟོད་སྨད་གཉིས་ལ་ཚེ་ཏན་
ཞབས་དྲུང་དང་། རྡི་ཚ་གསུང་རབ་རྒྱ་མཚོ། དགུ་རོང་རྒྱལ་སྲས། བ་ཡན་
ངག་དབང་ཆོས་འཕེལ་སོགས་ཨ་མདོ་ཁུལ་གྱི་བོད་རིགས་མཁས་པ་རྣམས་ཀྱིས་
ལེགས་སྒྲིག་ཞུ་དག་ལན་མང་མཛད། 《ཧོར་གླིང་གཡུལ་འགྱེད་》ལྕགས་
དཔར་དུ་བསྐྲུན་པའི་ཁུངས་གཏུགས་ས་ནི་མི་དབང་ཕོ་ལྷ་བསོད་ནམས་སྟོབས་
རྒྱལ་སྐུ་རིང་གི་སྒྲུང་མཁན་མཁས་པ་སྡེ་དགེའི་ཞབས་དྲུང་ཟེར་བ་དེས་ནང་
ཆེན་སྒྲུང་པ་ལྷ་དབང་ཚེ་རིང་དང༌། སྡེ་དགེའི་སྒྲུང་པ་ཚེ་རིང་དོན་གྲུབ་གཉིས་



ཀྱིས་གཙོས་མདོ་ཁམས་གླིང་གསུམ་གྱི་སྒྲུང་པ་ཉི་ཤུ་སྐོར་ལས་དངོས་ཉན་ནས་
དེ་དག་གི་བཤད་རྒྱུན་རྣམས་ཕྱོགས་གཅིག་ཏུ་བསྡུས་པའི་སྒྲུང་དཔེ་ལ་གཞི་
བྱས་པ་དང་། སྒྲུང་དཔེ་འདྲ་མིན་ལྔ་ཙམ་ལ་ཞིབ་རྟོགས་བྱས་ནས་ད་ལྟའི་
ལྕགས་དཔར་དེ་གསར་དུ་གྲུབ། དཔེ་དེ་ལྟར་གེ་སར་སྒྲུང་ཡིག་རེ་རེ་ལའང་
ཐོག་མའི་རྩོམ་པ་ པོ། བར་ དུ་ ལེགས་བཅོས་ དང་ཞུ་ དག་ གཏོང་མཁན།
མཐའ་མ་དཔར་དུ་སྐྲུན་མཁན་དང་འགྲེམ་སྤེལ་བྱེད་མཁན་སོགས་ཡོད་པས་གེ་
སར་སྒྲུང་ཡིག་ནི་དམངས་ཁྲོད་ཀྱི་སྙན་ངག་ཅིག་ཡིན་པ་ལས་རྩོམ་པ་པོ་མེད་
ཅེས་བཤད་ན་ག་ལ་འགྲིག ད་ལྟ་དཔར་མའི་གེ་སར་སྒྲུང་ཡིག་མང་པོའི་ཁ་
བྱང་དུ་ཡོད་པའི་བོད་ཀྱི་མཁས་པ་འགའ་རེའི་མཚན་ཙམ་ཞིག་འདིར་དྲངས་
ན། ར་ གུ་ ཨ་ མྱེས་ སྒྲུང་མཁན་ གྱིས་ 《 རྟ་རྒྱུགས་ རྒྱལ་ འཇོག་》བརྩམས།
འགྱུར་མེད་ཐུབ་བསྟན་གྲགས་པས་《 འཁྲུངས་གླིང་མེ་ཏོག་ར་བ་》བརྩམས།
ཁམས་པ་སྟག་ཤམ་རྡོ་རྗེས་《ཨ་སྟག་ལྷ་མོའི་རྣམ་ཐར་》བརྩམས་ཡོད་པ་ལྟ་བུ་
ཡིན་ནོ། །
གླིང་གེ་སར་རྒྱལ་པོ་ནི་ལོ་རྒྱུས་ཐོག་དངོས་སུ་བྱུང་མྱོང་བའི་མི་སྣ་ཞིག་
ཡིན་པ་མ་ཟད། རྒྱལ་ཕྲན་ཞིག་གི་རྒྱལ་པོ་ཡིན་པ་ཡང་གདོན་མི་ཟ། འོན་ཏེ་
སྙན་རྩོམ་ནང་གི་གེ་སར་རྒྱལ་པོའི་བྱེད་ལུགས་བྱེད་སྟངས་ཚང་མ་ལོ་རྒྱུས་ཐོག་
གི་མི་སྣ་གཅིག་རང་ལ་བཙན་འགེལ་བྱས་ན་ཡང་ཚན་རིག་དང་མི་མཐུན་པ་
ཤིན་ཏུ་གསལ། ཡིན་ནའང་གེ་སར་རྒྱལ་པོའི་སྒྲུང་ནང་གི་གཡུལ་འགྱེད་རིམ་
བྱུང་ནི་ལོ་རྒྱུས་ཐོག་དངོས་སུ་བྱུང་མྱོང་བའི་གཡུལ་འགྱེད་ཡིན་པ་ཚུར་སྣང་བྱེད་
ཐུབ་ཅིང༌། དེ་དག་ཕྱོགས་བསྡུས་བྱས་ན་ཁག་གསུམ་དབྱེ་ཆོག་པ་སྟེ། དང་པོ་
ནི་མཚོ་བོད་ས་མཐོར་གནས་པའི་ཚོ་པ་ཁག་གཅིག་གྱུར་ཡོང་ཕྱིར་གཡུལ་འགྱེད་
བྱས་པའི་སྐོར་དང༌། གཉིས་པ་མེས་རྒྱལ་ལྷོ་ནུབ་བོད་དང༌། ནུབ་བྱང་རྒྱ་ཆེའི་
ས་ཁུལ་དུ་སྐབས་དེའི་སྤུན་ཟླའི་མི་རིགས་དང་གཡུལ་འགྱེད་བྱས་པའི་སྐོར།
39



གསུམ་པ་ནི་མེས་རྒྱལ་ལྷོ་ནུབ་མཐའ་མཚམས་སུ་སྐབས་དེའི་ཁྱིམ་མཚེས་རྒྱལ་
ཁབ་ཀྱི་གནའ་བོའི་མི་རིགས་དང་དམག་འཐབ་བྱས་པའི་སྐོར་བཅས་རེད།
དེས་ན་ལོ་རྒྱུས་ཐོག་མི་རིགས་ནང་ཁུལ་ཕན་ཚུན་བཙན་གནོད་དང༌། འཁྲུག་
རྩོད་བྱེད་པའི་རྩ་བ་མེད་པ་བཟོ་ཕྱིར་དངོས་སུ་བཤམས་མྱོང་བའི་དམག་འཐབ་
འགའ་ཞིག་ཕྱོགས་བསྡུས་ཀྱིས་དེའི་རྒྱལ་ཁ་དང༌། ཕུལ་བྱུང་དཔའ་བོ་རྣམས་
ཀྱི་དཔེར་འོས་པའི་དགེ་མཚན་ གཅིག་ ཏུ་བསྡུས་པ་དང༌། ས་གནས་དང་
འདྲིས་པའི་གོམས་གཤིས་ཐ་དད་ཡིན་པའི་དབང་གིས་ས་གནས་སོ་སོས་རང་
རང་གི་ གནས་ཚུལ་དང་བསྟུན་ཏེ་རྒྱུན་མི་ཆད་པར་གསར་རྩོམ་བྱས་ཤིང་།
“ བོད་མི་རེའི་ཁ་ནས་སྒྲུང་རེ་” ཞེས་པའི་དཔེ་ལྟར་རང་རང་གི་སྐྱེ་སྟོབས་རྩལ་
ལས་དེར་སྒྲོ་བཏགས་དང་། ཁ་སྣོན། ཇེ་རྒྱས་སུ་སྤེལ་ཞིང༌། མི་རབས་རིམ་
བྱུང་གིས་གསར་སྣོན་དང་། བརྗོད་བྱ་གདམས་གསེས་སོགས་རྒྱུན་མི་ཆད་པ་
བྱས་པ་དང༌། ལྷ་སྒྲུང་གི་རྣམ་པར་བསྒྱུར་ཏེ་བརྩམས་པ་ཞིག་ཡིན། །
དེ་ཡང་མཁས་མཆོག་དམུ་ དགེ་ བསམ་ གཏན་ལགས་ ཀྱིས་ “ བདུད་
འདུལ་” ཞེས་པ་དེ་ནི་ལྷ་སའི་བྱང་ངོས་ཀྱི་གནམ་མཚོ་ཕྱུག་མོའི་ཕྱོགས་སུ་ཡོད་
པའི་གྲེ་བ་ནང་ཚན་གྱི་སའི་ཆར་གཏོགས་པ། གུ་རུ་དང་མོན་རུའི་ས་མཚམས་
སུ་སྐྱེས་པའི་མི་སྟོབས་རྩལ་ཅན་ཞིག་ཡོད་པ་དེས་རྐུན་ཇག་གི་འགོ་གཙོ་བྱས་
ནས་མི་རྣམས་ལ་བརྐུ་འཕྲོག་གསོད་བཅོམ་གྱིས་གནོད་འཚེ་མང་པོ་བཏང་བས་
དེའི་མིང་ལ་བདུད་ཟེར། དེས་ལྷ་སའི་བྱང་ངོས་ཀྱི་འདམ་ཞེས་པའི་ས་ཆར་
ཕྱིན་ནས་རི་དྭགས་གསོད་པ་དང་། བརྐུ་འཕྲོག་སོགས་བྱས་ཏེ་ས་དེར་བསྡད་།
ཤ་བའི་རྭ་དང་རུས་པས་མཁར་བརྩིགས་ནས་བསྡད་པའི་ས་དེ་ལ་ཤ་རྭ་གནམ་
རྫོང་ཟེར། གནའ་དུས་སྐྱ་ དབུས་པ་དག་གི་ལམ་ཡིག་ཏུའང་ཡོད། དེའི་
སྐབས་བོད་ ཁ་ ཐོར་ གྱི་ དུས་ཡིན་རྐྱེན་ཁོས་འཁོར་མང་པོ་བསྡུས་ཏེ་སྡེ་ཆེན་
ཆགས། ཁོས་སྡེ་ཆེན་དེའི་རྒྱལ་པོ་བྱས་ནས་གཞན་ལ་དམག་འཇུག་བྱས།
40



སྐབས་ཤིག་ཁོ་མདོ་ཁམས་གླིང་ཡུལ་དུ་སླེབས་ཏེ་གེ་སར་གྱི་བཙུན་མོ་མེ་བཟའ་
འབུམ་སྐྱིད་དང༌། ནང་མི་གཉིས་འཕྲོག་པས་གེ་སར་གྱིས་དཔུང་བཏེགས་ཏེ་
གཡུལ་འགྱེད་བྱས་ནས་བདུད་རྒྱལ་བསད། སྡེ་འབངས་མངའ་འོག་ཏུ་བསྡུ་
བའི་ཡུན་ལ་ལོ་གཉིས་དང་ཟླ་བ་གསུམ་འགོར་”(《གླིང་སེང་ཆེན་གྱི་བྱུང་བ་
མདོར་བསྡུས་བཞུགས་སོ་》ཞེས་པ་《 རྗེ་དམུ་དགེ་བསམ་གཏན་རྒྱ་མཚོའི་
གསུང་འབུམ་》པོད་དྲུག་པའི་ཤོག་གྲངས་449ལ་གསལ།)ཞེས་གསུངས་པ་
དང༌། ཡང་ “ འཇང་ཡུལ་ནི་ཡུན་ནན་ཞིང་ཆེན་གྱི་ཁོངས་སུ་ཡོད། སྔར་
སྟོབས་འབྱོར་ཆེ་ཡང་བོད་ཆོས་རྒྱལ་གྱི་དུས་སུ་བོད་རྒྱལ་གྱིས་དབང་དུ་བསྡུས།
བོད་སིལ་བུར་ཐོར་བའི་དུས་སུ་བོད་ལ་རྐུན་ཇག་སོགས་བརྙས་གཙེ་སྣ་ཚོགས་
བྱས་པའི་དབང་གིས་འཇང་གླིང་གཡུལ་འགྱེད་བྱུང༌། དེའི་སྟབས་ཀྱིས་འཇང་
གི་སྟོབས་འབྱོར་ཉམས་ཤིང་། མི་སྡེ་འགའ་ཞིག་བོད་དུ་གྱུར་ནའང་མི་སྡེ་དང་
དཔོན་རྒྱུད་ད་དུང་ཡང་ཡོད། འཇང་ས་དམ་རྒྱལ་པོས་དམངས་གཙོའི་བཅོས་
སྒྱུར་གོང་དུ་གསེར་དངུལ་དྲེལ་ཁལ་བརྒྱད་འཁྱེར་ནས་ ཕྱི་རྒྱལ་དུ་བྲོས་སོང་
ཟེར་” གསུངས་སོ། །
གསུམ་པ། གེ་སར་རྒྱལ་པོའི་གདུང་རྒྱུད་སྐོར།
གེ་སར་རྒྱལ་པོ་དང་གླིང་ཞེས་པ་དེར་མི་རྣམས་ཀྱིས་གོ་བ་ལེན་ཚུལ་སྣ་
ཚོགས་མཆིས་ཤིང་། འགའ་རེས་གླིང་ཡུལ་ནི་ལུའོ་མཱ་རྒྱལ་ཁབ་ཀྱི་ས་ཆ་འདི་
དང་དེ་ཞེས་བརྗོད་ལ་འགའ་རེས་གླིང་ནི་བོད་ཀྱི་སྨད་མདོ་ཁམས་སྒང་དྲུག་ཏུ་
དབྱེ་བའི་ནང་ཚན་རྨར་ཁམས་སྒང་ཡིན་ཟེར་བ་དང༌། ཡང་འགའ་རེས་ཟལ་
མོ་སྒང་ཡིན་ཟེར་བ། ལ་ལས་སྡེ་དགེའི་གླིང་ཚང་ཡིན་ཟེར་བ། ལ་ལས་སྡེ་
དགེའི་འདན་མ་རྫོང་ཡིན་ཟེར་བ། ལ་ལས་ཨ་མདོའི་མཛོད་དགེ་ཡིན་ཟེར་བ་
སོགས་བཤད་ཚུལ་སྣ་ཚོགས་ཡོད་ པ་དང༌། འགའ་རེས་ གེ་སར་རྒྱལ་པོ་ནི་
41



གནའ་དུས་ཡོ་རོབ་གླིང་ཁོངས་ཀྱི་ལུའོ་མཱ་རྒྱལ་ཁབ་ཀྱི་གོང་མ་ཆེན་པོ་ཁེ་སར་གྱི་
བྱུང་བ་བརྗོད་པ་ཡིན་ཞེས་དང་། ཇིང་གེར་རྒྱལ་པོ་ཡིན་ཟེར་བ། 《རྒྱལ་
གསུམ་རྟོགས་བརྗོད་》ནང་གི་ཀོན་ཡུས་ཡིན་ཟེར་བ། འགའ་རེས་གེ་སར་
རྒྱལ་པོ་ནི་སུའུ་རྒྱལ་རབས་ཀྱི་དུས་སུ་ཀན་སུའུ་དང་། མཚོ་སྔོན་ཞིང་ཆེན་གྱི་
བར་མཚམས་སུ་འཁྲུག་ཆ་ཆེན་པོ་ཡོད་པའི་ཇོ་སྲས་ (998 - 1066) ཟེར་
བ་དེའི་བྱུང་བ་བརྗོད་པ་ཞིག་ཡིན་ཟེར་བ། འགའ་རེས་གེ་སར་ནི་གླིང་ཚང་
ཐུའུ་སེའི་ཕ་མེས་ཡིན་པ་དང་། སུང་རྒྱལ་རབས་ཀྱི་ལོ་རྒྱུས་དེབ་ཐེར་ནང་
གསེས་བོད་ཀྱི་ལོ་རྒྱུས་ནང་འཁོད་པའི་ཀུའོ་སི་ལོའོ་ཡིན་ཞེས་དེ་ནི་མི་དང་ཡུལ་
དུས་དོན་བཅས་བཞི་པོ་གང་གི་ཐད་ནས་ཀྱང་ཐེ་ཚོམ་བྱེད་མི་དགོས་པ་ཞིག་
ཡིན་པའི་ངོས་འཛིན་ཚུལ་མང་། 《ཤར་པའི་རུས་རྒྱུད་བཀོད་པའི་དེབ་ཐེར་》
ནང་“ ཁམས་སྟོད་ཟལ་མོ་སྒང་དུ་བསྡད་པའི་མི་ཉག་པ་རྣམས་ཡུལ་གཞན་དུ་
སྤོ་བསྐྱོད་བྱས་པའི་རྒྱུ་མཚན་ནི་སྐབས་དེར་གླིང་རྗེ་གེ་སར་རྒྱལ་པོས་གཡུལ་
འགྱེད་རྒྱ་ཆེར་བྱས་པ་ལས་བྱུང་བའི་དཀའ་སྡུག་གིས་མི་ཉག་པའི་ཚོ་པ་དེ་དག་
ས་ཆ་གཞན་དུ་མི་སྤོ་ཐབས་མེད་བྱུང་བ་རེད་” ཅེས་ཟེར། དེས་ན་ཐོག་མར་
གླིང་ཟེར་བའི་རྒྱལ་ཕྲན་འདི་ཡོད་དམ་མེད་ས་ཆ་གང་དུ་ཡོད་དམ་གླིང་གེ་སར་
རྒྱལ་པོའི་གདུང་རྒྱུད་སོགས་འཚོལ་ཞིབ་བྱེད་དགོས་པ་ནི་སྨོས་ཅི་དགོས། དེ་
ལྟར་སྔོན་བྱོན་མཁས་དབང་རྣམས་ཀྱིས་མཛད་པའི་ཡིག་ཚངས་ཁག་དང་།
སྒྲུང་དེབ་ནང་གི་བརྗོད་བྱའི་ཁྱད་ཆོས་སོགས་ལ་གཞིགས་ཏེ་བརྟག་དཔྱད་བྱེད་
དགོས་རྐྱེན་འདིར་རང་གི་རྨོངས་འཆར་ཕྲན་ཙམ་ཞིག་བརྗོད་ པར་འདོད་
དོ། །
《ལྷ་གླིང་གབ་ཙེ་དགུ་སྐོར་》ནང་“ སྒ་འབྲུ་གདོང་གསུམ། སད་དམུ་
ལྡོང་གསུམ། དཔའ་ཟླ་གསུམ་ལས་རུས་རྒྱུད་སྨུག་པོ་ལྡོང་། ཕ་རྒྱུད་མ་གསང་
གཉན་གྱི་སྡེ་གླིང་སྟོད་སྨད་གསུམ་ལས་དམ་པ་སྟེ་རྒྱལ་རྡོ་རྗེ་འཕེན་ཕྱུག་གི་སྲས་
42



མོ་གསུམ་གི་ཆུང་བ་སྤྱང་མོ་བཟའི་སྲས་ཆེ་བ་སྤྱི་དཔོན་རྒྱལ་པོ། འབྲིང་བ་ཁྲོ་བོ་
རྒྱལ་པོ། ཆུང་བ་སེང་བློན་རྒྱལ་པོ། དེ་རང་བཞིན་བཟང་ལ་དཀྱེལ་ཆེ་བ།
ཐུགས་དལ་ཞིང་རྒྱུད་འཇམ་པ། བྱང་ཆུབ་སེམས་དཔའ་ཆེན་པོའི་རིགས་ཏེ་
རིགས་རུས་ཕུན་སུམ་ཚོགས་” ཞེས་དང༌། 《ཧོར་གླིང་གཡུལ་འགྱེད་》ནང་
“ བོད་འཛམ་གླིང་སེང་ཆེན་ཟེར་བ། ཆས་ས་གོང་མ་ལྷ་ནས་ཆས། འཁྲུངས་
ས་ཕྲ་མོ་གླིང་ལ་བྱས། ལྡོང་རུས་སྨུག་པོ་ལྡོང་ལ་ཆས”ཞེས་བཀོད་ཡོད་པ་དང་།
《འཁྲུངས་གླིང་》ནང་དུ་ཡང་སྨུག་པོ་ལྡོང་གི་རྒྱལ་རྒྱུད་ལ་གདོང་ར་ཁྲ་བ། དེ་
ནས་གདོང་རུ་ཁྲ་བ། དེ་ནས་གདོང་ཆོས་འཕན་ནག་པོ། དེར་གསེར་བཟའ་
བཟའ་འོམ་སྤྱང་བཟའ་གསུམ་ཡོད་པར་གསེར་བུ་ལྷ་ཡག་དར་དཀར། འོམ་བུ་
ཁྲི་སྤྱང་དཔའ་རྒྱལ། སྤྱང་བུ་དགྲ་འདུལ་འབུམ་མེ་བཅས་གསུམ་འཁྲུངས་པའི་
རྒྱུད་ལ་ཆེ་རྒྱུད་དང་། འབྲིང་རྒྱུད། ཆུང་རྒྱུད་གསུམ་བཅད། ཆུང་རྒྱུད་ནི་
དགྲ་འདུལ་འབུམ་མེའི་སྲས་ཐོག་ལ་འབུམ་དང༌། །
ཐོག་ལ་འབུམ་གྱི་སྲས་ཆོས་ལ་འབུམ། དེས་རོང་བཟའ་སྒ་བཟའ་ཆུ་
བཟའ་གསུམ་ཁབ་ཏུ་བཞེས་པས་རོང་བཟའི་བུ་གསེར་གྱི་མདོག་ཅན་གྱི་སྐྱེ་བ་
སྤྱི་དཔོན་རོང་བཟའ་ཁྲ་རྒན་འཁྲུངས་སེང་བློན་གྱིས་རྒྱ་བཟའ་ལྷ་སྐལ་སྒྲོལ་མ་
ཁབ་ཏུ་བཞེས་པའི་སྲས་རྒྱ་ཚ། ཀླུ་མོ་ཡ་ག་མཛེས་ལྡན་ནམ་འགོག་བཟའ་
བླངས་པའི་སྲས་གེ་སར། རོང་བཟའ་བླངས་པའི་སྲས་རོང་ཚ་གསུམ་འཁྲུངས་
པ་གསལ་པོར་བཀོད་ཡོད་པ་དེས་ཀྱང་གེ་སར་རྒྱལ་པོའི་རུས་རྒྱུད་འཚོལ་ཞིབ་
བྱེད་པར་རྗེས་ཤུལ་ཕྲན་བུ་བསྟན་ཡོད། །
དེ་ཡང་བོད་ཀྱི་ཐོག་མའི་རིགས་རུས་ཇི་ལྟར་བྱུང་བ་ཡིན་ནམ། ཞེ་ན
《ཆོས་འབྱུང་མཁས་པའི་དགའ་སྟོན་》ལས། “ བཀའ་བཀོལ་མ་ལས་དང་ལོ་
ཕྲུ་གུ་གཅིག་ཏུ་བཤད་ལ་བཀའ་ཆེམས་སྤྱི་ལས་དྲུག་ཏུ་སྣང་ཞིང་། གང་ནའང་
ཕྱིས་མང་དུ་འཕེལ་བ་དུམ་བུ་བཞིར་ཆད་དེ་རྩོད་པས་བོད་ཀྱི་མི་བུ་རིགས་བཞི་



}
ཞེས་སེ་དང་། རྨུ། ལྡོང་། སྟོང་གི་རུས་ཚན་བཞི་ བྱུང་ བར་ གྲགས་ ཤིང་།
ཡང་དབྲ་དང་འབྲུ་བསྣན་ནས་མི་བུ་རིགས་དྲུག་ཏུའང་གྲག་གོ་” ཞེས་དང༌།
《 ཡིག་ཚང་མཁས་པའི་དགའ་བྱེད་》ནང་“ སྤྲེལ་ཕྲུག་མིར་གྱུར་བ་རྣམས་ཇེ་
མང་དུ་སོང་ནས་འབྲུ་ལ་མ་འཆམ་པ་ཚོ་བཞིར་བགོས་པས་སེ་དང༌། རྨུ་དང་།
ལྡོང་དང་། སྟོང་བཞི་ལ་མི་བུ་རིགས་ཟེར། བོད་མི་ཕལ་ཆེ་བ་རུས་ཆེན་བཞི་པོ་
འདི་ལས་གྱེས་པར་བྱེད་དོ།” ཞེས་དང་། ཡང་ཁོང་གིས་བོད་མི་དང་རུས་མིང་
ལ་སྔ་བ་གོང་གི་རུས་ཆེན་བཞི་པོ་འདི་ཁོ་ན་ཡིན་པར་ངེས་སོ་ཞེས་གསུངས།
ཡང་《རྗེ་འབངས་རྣམས་ཀྱི་རིགས་རུས་ཀྱི་འབྱུང་ཁུངས་གསལ་བའི་སྒྲོན་མེ་》
ཞེས་པའི་དེབ་ཐེར་ནང་དུ་“ སྔོན་གངས་ཅན་བོད་དུ་མི་རྒྱུད་སྤེལ་བའི་ཕ་རྒན་
བྱང་ཆུབ་སེམས་དཔའ་དེའི་རྒྱུད་རིམ་པར་འཕེལ་ཞིང་རུས་བཞི་རུ་ཕྱེ་བ་ལ་སེ་
དང༌། རྨུ། ལྡོང༌། སྟོང་བཞིའོ། །དེ་ལས་སོ་སོར་ཕྱེ་བ་ལ་སེ་ལས་ཇུས་ལེགས་
བུ་རི་སྲིད། རྨུ་ལས་བཀོད་ལེ་ཁྲ་བརྒྱད་སྲིད། ལྡོང་ལས་རུས་ཆེན་བཅོ་བརྒྱད་
སྲིད། སྟོང་ལས་རྗེ་བཞི་ཁོལ་བརྒྱད་སྲིད་” ཅེས་གསུངས་ཤིང་། རིགས་རྒྱུད་
དེ་ དག་ གི་ རྒྱུད་ པ་ ཇི་ ལྟར་ འཕེལ་ བའི་ སྐོར་ཅུང་ གསལ་ བར་ བཀོད་ ཡོད།
《ཡུལ་མདོ་སྨད་ཀྱི་ལྗོངས་སུ་ཐུབ་བསྟན་རིན་པོ་ཆེ་ཇི་ལྟར་དར་བའི་ཚུལ་
གསལ་བར་བརྗོད་པ་དེབ་ཐེར་རྒྱ་མཚོ་》ཞེས་པའི་ནང་དུ་ཡང་“ འབྲི་ཆུ། རྫ་
ཆུ། རྨ་ཆུ་གསུམ་གྱི་འཛོམས་སུ་གཉན་པོ་གཡུ་རྩེ། དེའི་མཐའ་འཁོར་དུ་སྔོ་
ཕུག་སྟག་མོ་རྫོང་། འཕག་གེ་ཡང་རྫོང༌། ཤ་ཁྱི་ར་མ་རྫོང༌། ཨ་རྩེ་ཁྲབ་རྫོང་།
འབྲང་མོའི་རྟ་རྫོང་སོགས་རྫོང་ཆེན་ཆེ་བ་བཅོ་བརྒྱད་དུ་གྲགས་པ་ཡོད་དོ། །
དབའ་ཤུལ་སྟོད་སྨད་འདི་དག་སྟོང་གི་རིགས་ཡིན་ཏེ། རི་རྩེ་མོ་གསུམ་དེ་ལྡོང་
ལ་ཐོབ་ལྡོང་ཞྭ་མོ་མཐོ་བ་དེ་ཡི་དོན་” ཞེས་དང་། ཡང་མདོ་ཁམས་འདིར་ལྡོང་
ཤུལ་ཆེན་བཅོ་བརྒྱད་དུ་གྲགས་པ་དབའ་ཤུལ་དང༌། རག་ཤུལ། ཕྱག་ཤུལ་
སོགས་ཡོད་པ་དང་། ཟླ་ཆུའི་སྟོད་ཀྱི་སྡེ་དགེའི་མངའ་ཞབས་ཀྱི་དཔོན་རིགས་
44



རྣམས་ཀྱང་ལྡོང་གི་མི་རྒྱུད་ཡིན་ལུགས་དང་། ཀ་ཐོག་ཕྱག་ཚ་ སྤྲུལ་སྐུ་ཡང་
འདིའི་རྒྱུད་པ་དང་། ཏོག་ཚ། རྨོག་ཚ། མགོ་ཚ། སྦུ་ཚ། རྐང་ཚ་སོགས་ཚ་
ཆེན་བཅོ་བརྒྱད་ དུ་ གྲགས་ པ་ ཡང་ ལྡོང་གི་རིགས་རྒྱུད་ཡིན་ པའི་ སྐོར་དང་།
ལྷག་གེ་ལི་ཞེས་པར་བུ་གེ་ཙེ་དང༌། གེ་རྒྱ། བན་དེ་སྐྱབས་སོགས་བཞི་བྱུང་སྟེ་
དེ་དག་གི་རྒྱུད་པ་ཤིན་ཏུ་འཕེལ་ཏེ་གྲགས་ཅན་མི་སྣ་མང་པོ་བྱུང་བའི་སྐོར་
བརྗོད་ཡོད། དེ་ལྟར་གླིང་གེ་སར་རྒྱལ་པོའི་རིགས་རུས་ནི་བོད་མི་བུ་རིགས་
བཞི་རུ་དབྱེ་སྐབས་སེ་དང༌། རྨུ་དང༌། ལྡོང་དང་། སྟོང་སྟེ་རུས་ཆེན་བཞིར་
བཅད་པའི་ནང་ནས་ལྡོང་གི་རུས་ལ་རིགས་གཙོ་བོ་དང་བཟང་པོ་རྣམས་ལ་ཨ་
སྦོ་ལྡོང་ཞེས་འབོད། དེ་ལ་ ཨ་ལྡོང་ལྷ་ལྡོང་ཟེར་བ་སོགས་ཡོད་པ་དང༌། ཁྱད་
པར་དུ་དཀར་པོ་ལྡོང་དང༌། ནག་པོ་ལྡོང་། ཁྲ་བོ་ལྡོང་། སྨུག་པོ་ལྡོང་བཅས་
བཞི་ཡོད་པས་རུས་ཡབ་སེང་བློན་རྒྱལ་པོ་ཞེས་སྨུག་པོ་ལྡོང་གི་རྒྱལ་རྒྱུད་ཡིན་པ་
དང༌། བོད་ཀྱི་གཏམ་དཔེ་ལའང་“ མི་ཆུང་རུང་སྨུག་པོའི་གདུང་རྒྱུད་ཡིན།
ཆུ་ཆུང་རུང་རྒྱ་མཚོའི་ར་ལག་ཡིན་”ཞེས་བཤད་སྲོལ་ཡོད། 《སུམ་གླིང་གཡུལ་
འགྱེད་》ནང་“ འཛམ་གླིང་ས་ཡི་ལྟེ་བ་ལ་ ཤར་རྨ་ཁམས་གླིང་ཡུལ་ཕྲ་མོ་རེད།
ང་འདྲ་ང་ངོ་མ་ཤེས་ན་ཆོས་འཕན་ནག་པོའི་གདུང་རྒྱུད་ལ་འཛམ་གླིང་གེ་སར་
རྒྱལ་པོ་ཟེར་”ཞེས་བཀོད་ཡོད། ཆོས་འཕན་ནག་པོའི་གདུང་རྒྱུད་ནི་གོང་སྨོས་
ལྟར་སྨུག་པོའི་རུས་རྒྱུད་ཡིན་པ་ཧ་ཅང་གསལ་པོར་བསྟན་ཡོད་ལ་དམངས་ཁྲོད་
དུ་ཡང་མི་རྣམས་ ཀྱིས་ “ མེ་སྐྱེས་པའི་སྔོན་མ་འཛམ་གླིང་རེད། དེང་སང་
འཛམ་གླིང་མི་བཞུགས་རུང་། དེའི་སྤྲུལ་པ་བྱང་ཆུབ་སེམས་དཔའ་རེད། རྟ་
སྐྱེས་པའི་སྔོན་མ་རྐྱང་རྒོད་རེད། དེང་སང་རྐྱང་རྒོད་མི་བཞུགས་རུང༌། དེའི་
སྤྲུལ་པ་རྟ་མགྲིན་དམར་པོ་རེད། མ་སྐྱེས་པའི་སྔོན་མ་འབྲུག་མོ་རེད། དེང་
སང་འབྲུག་མོ་མི་བཞུགས་རུང༌། དེའི་སྤྲུལ་པ་རྗེ་བཙུན་སྒྲོལ་མ་རེད་” ཅེས་གླུ་
ལེན་སྲོལ་ཡོད་པས་འདི་ཡང་རིགས་རྒྱུད་ཀྱི་ཁུངས་སུ་དེད་ནས་སྦྱར་ཆོག་པ་



འདུག་སྙམ་པ་དང་། ཆིང་རྒྱལ་རབས་དུས་མཇུག་གི་ཡིག་ཆ་འགའ་རེའི་ནང་
དཔལ་སྤུངས་དགོན་པ་ནི་སྡེ་དགེ་རྒྱལ་པོས་བཙུགས་པའི་དགོན་པ་ཞིག་ཡིན་
ཞིང་། དུས་རབས་བཅུ་དགུ་པའི་དུས་སུ་དཔལ་སྤུངས་དགོན་པའི་སྤྲུལ་སྐུ་
འཇམ་དབྱངས་མཁྱེན་བརྩེ་( 1820 - 1892) ནི་སྨུག་པོ་ལྡོང་གི་རུས་ལས་
མཆེད་པའི་གླིང་རྗེ་གེ་སར་རྒྱལ་པོའི་རུས་རྒྱུད་ངོ་མ་ཡིན་ལུགས་ཁོང་རང་ནས་
གསུངས་པར་གྲགས་པ་སོགས་ལ་གཞིགས་ན་གེ་སར་ནི་བོད་སྨུག་པོའི་གདུང་
རྒྱུད་ཡིན་པ་སྒྲུང་དེབ་ཐོག་དངོས་སུ་མཆིས་ལ་དཔྱད་གཞིའི་ཡིག་རིགས་ཁག་
ཏུའང་དེ་ལྟར་བཀོད་པ་མངོན་པར་རིག་ཐུབ་པས་གོང་མ་ཁེ་ས་དང་ཇིང་གེར་
རྒྱལ་པོ་སོགས་ཡིན་ཞེས་པའི་བརྗོད་ཚུལ་དེ་རིགས་ལ་རུས་རྒྱུད་དང་ཡུལ་དུས་
གང་ནས་བལྟས་ཀྱང་རྒྱུ་མཚན་ལྡན་པ་ཞིག་མི་མཐོང་། གེ་སར་འདས་རྗེས་
རིམ་བཞིན་མངའ་ཐང་ཉམས་པར་གྱུར་ནའང་གདུང་རྒྱུད་དང་མི་སྡེའི་ལྷག་
འཕྲོ་དུ་མ་ཡོད། སྡེ་དགེ་ཕྱོགས་ཀྱི་སྡེ་དཔོན་གླིང་ཚང་རྒྱལ་པོ་ནི་གླིང་སེང་ཆེན་
གྱི་རྒྱལ་རྒྱུད་ཡིན། གླིང་འགུ་ཟི་རྒྱལ་པོ་ཟེར་བ་ལ་སྲས་དགྲ་ལྷ་རྩེ་རྒྱལ་ནས་རྩིས་
པའི་གདུང་རབས་ཞེ་དགུ་སོང་ཞེས་སྔོན་གྱི་གླིང་ཚང་རྒྱལ་པོའི་རྒྱལ་རབས་སུ་
ཡོད་པ་ལྟར་རོ། །
བཞི་པ། གླིང་གེ་སར་རྒྱལ་པོ་དུས་རབས་ གང་དུ་བྱུང་
བའི་སྐོར།
གེ་སར་རྒྱལ་པོའི་འཁྲུངས་འདས་དུས་རབས་གང་དུ་ཡིན་པའི་སྐོར་ལ་
མཁས་པ་ཚོས་བཤད་ཚུལ་འདྲ་མིན་སྣ་ཚོགས་ཡོད། ལ་ལས་རབ་བྱུང་དང་
པོའི་ནང་འཁྲུངས་པ་དང་། རབ་བྱུང་གཉིས་པའི་ནང་གཤེགས་པར་བཤད།
ལ་ལས་རབ་བྱུང་དང་པོ་མ་ཚུགས་གོང་གི་དྲུག་ཅུ་སྐོར་དེའི་ནང་འཁྲུངས་པ་
དང་། ལ་ལས་སྲོང་བཙན་གྱི་སྐབས་སམ་དེའི་ཡན་ནམ་ཡང་ན་དེའི་རྗེས་ལ་
༢6



འཁྲུངས་པར་འདོད། ལ་ལས་ཉེ་བའི་དུས་རབས་ཀྱི་མི་ཞིག་ཡིན་པར་འདོད།
འགའ་རེས་གེ་སར་ནི་ལྷ་སྒྲུང་ནང་གི་མི་ཞིག་ཡིན་པ་ལས་མི་ངོ་མ་མིན་ཞེས་
བརྗོད་པ་ནི་ལོ་རྒྱུས་ཀྱི་དོན་དངོས་དང་མཐུན་ཐབས་མེད། དོན་དུ་གེ་སར་
རྒྱལ་པོ་ཟེར་བ་ནི་མདོ་ཁམས་གླིང་གི་ཡུལ་དུ་བྱུང་བའི་ལོ་རྒྱུས་ཐོག་གི་དཔའ་བོ་
ཞིག་ཡིན། ད་ལྟའི་སྐབས་སུ་གེ་སར་གྱི་འཁྲུངས་ཡུལ་དང༌། གེ་སར་གྱི་གཡུལ་
འཁྲུག་རྒྱག་སའི་ས་ཆ། གེ་སར་གྱི་གོ་མཚོན་ཁྲབ་རྨོག སྒ་སྲབ་མཐུར་ཞགས་
སོགས་དངོས་སུ་མཐོང་རྒྱུ་ཡོད་པ་དང༌། ཁྱད་པར་དུ་འཇུ་མི་ཕམ་འཇམ་
དབྱངས་རྣམ་རྒྱལ་རྒྱ་མཚོ་དང༌། སྟག་ཤམ་རྡོ་རྗེ། ཇོ་ནང་བློ་གྲོས་གྲགས་པ།
སུམ་པ་མཁན་ཆེན་ཡེ་ཤེས་དཔལ་འབྱོར་སོགས་མཁས་པ་རྣམས་ཀྱིས་ཀྱང་གེ་
སར་རྒྱལ་པོའི་མཛད་རྣམ་སྒྲུང་ཡིག་བརྩམས་པའམ་བརྟག་དཔྱད་ཞིབ་འཇུག་
མང་པོ་གནང་། མཁས་པ་དེ་དག་གིས་བཀའ་འབུམ་ནང་ན་གེ་སར་འཁྲུངས་
པའི་ལོ་ཚིགས། མཛད་པ། སྐྱོང་བའི་ཡུལ་ཁམས་ཆེ་ཆུང་། སྟོབས་འབྱོར་
མངའ་ཐང་། དཔའ་རྟུལ་སོ་སོའི་བྱས་རྗེས། འབངས་ཀྱི་སྐྱིད་སྡུག་ལེགས་
ཉེས། ཡུལ་གྱི་ལུགས་སྲོལ་གོམས་གཤིས་སོགས་ཤིན་ཏུ་གསལ་བར་བྲིས་ཡོད་
པས་ལོ་རྒྱུས་དེ་དག་ལས་གླིང་ཡུལ་དང་གླིང་གེ་སར་རྒྱལ་པོའི་མཛད་པ་རྣམས་
རྟོགས་ཐུབ། །
དུས་རབས་བཅུ་དགུ་ པའི་མཁས་པ་བྲག་དགོན་ཞབས་དྲུང་དཀོན་
མཆོག་བསྟན་པ་རབ་རྒྱས་ཀྱིས་མཛད་པའི་《མདོ་སྨད་ཆོས་འབྱུང་》ལས།
“ རྨ་ཆུའི་སྟོད་རྒྱུད་ཀྱི་ཡུལ་གྲུ་ཐམས་ཅད་གླིང་གེ་སར་རྒྱལ་པོའི་མངའ་ཁོངས་
ཡིན་ཞིང༌། གླིང་གེ་སར་ལྕགས་བྱི་ལོའམ་ཡང་ན་ཆུ་སྦྲུལ་ལོར་འཁྲུངས་པའི་
ཤོད་སྲོལ་ཡོད་རུང་གང་ལྟར་རབ་བྱུང་དང་པོའི་ནང་ཚུན་དུ་ཡིན་པ་ཐག་གིས་
ཆོད། རླངས་བྱང་ཆུབ་འདྲེ་བཀོལ་དང་། སྤྱི་ཏི་ཛྙཱ་ན་ཀིརྟི་སྤྱན་དྲངས་ཏེ་ཆོས་
ཞུས། གཙུག་ལག་ཁང་བཞེངས་” ཞེས་ གསུངས་པ་དང་། མེ་ ཁ་རྒྱ་མཚོ་



རྫོགས་ནས་རབ་བྱུང་དང་པོ་ནི་མེ་མོ་ཡོས་ཀྱི་ལོ་སྟེ་1027ལོ་ནས་བརྩམས་ཏེ་
བརྩིས་པ་དང༌། རབ་བྱུང་དང་པོའི་ལྕགས་བྱི་ལོ་ནི་སྤྱི་ལོ་1060ལོ་ཡིན་པ་
དང་། ཆུ་སྦྲུལ་ལོ་ནི་སྤྱི་ལོ་1053ལོར་ཡིན། གལ་སྲིད་རབ་བྱུང་གོང་གི་དྲུག་
ཅུ་སྐོར་དེར་བརྩིས་ན་ཆུ་སྦྲུལ་ལོ་ནི་ཉེར་དགུ་བ་སྤྱི་ལོ995ལོ་ ཡིན་པ་དང་།
ལྕགས་བྱི་ལོ་ནི་དྲུག་ཅུ་སྐོར་དེའི་ལོ་སུམ་ཅུ་རྩ་དྲུག་སྤྱི་ལོ་1002ལོར་ཡིན། ཡང་
པཎ་ཆེན་ སྐུ་ ཕྲེང་ བཞི་ པ་ བློ་ བཟང་ ཆོས་ ཀྱི་ རྒྱལ་ མཚན་ ( 1567ལོ་ -
1662ལོ) རབ་བྱུང་བཅུ་པའི་ལྕགས་རྟ་ལོར་སྐུ་འཁྲུངས། རབ་བྱུང་བཅུ་པའི་
ཆུ་སྟག་ལོར་སྐུ་གཤེགས། ཁོང་གི་ཡོངས་འཛིན་བློ་བཟང་ཚུལ་ཁྲིམས་ཀྱིས་
“ གེ་སར་ནི་རྒྱལ་པོ་གླང་དར་གྱི་གཞུག་དང་། ཇོ་བོ་ཨ་ཏི་ཤའི་སྔོན་ནས་ཡིན་”
ཟེར། རྒྱལ་པོ་གླང་དར་ནི་དུས་རབས་དགུ་ པའི་མི་ཡིན་ཏེ་སྤྱི་ལོ836 -
841 ལོ་བར་རྒྱལ་སྲིད་བཟུང༌། ཇོ་བོ་ཨ་ཏི་ཤ་ནི་ལྷ་བླ་མ་བྱངས་ཆུབ་འོད་ཀྱི་
ནག་ཚོ་ལོ་ཙཱ་བ་ཚུལ་ཁྲིམས་རྒྱལ་པོ་མངགས་ནས་བོད་དུ་གདན་ཞུ་གནང་བ་
དང༌། དགུང་ལོ་ང་དགུ་པ་རབ་བྱུང་དང་པོའི་ལྕགས་འབྲུག་སྤྱི་ལོ་1040ལོར་
བལ་ཡུལ་ བརྒྱུད་ ནས་ མངའ་ རིས་ སུ་ ཕེབས་ ཏེ་ ལོ་ གསུམ་ བཞུགས། སྤྱི་
ལོ་1042ལོར་རྒྱ་གར་དུ་ཕྱིར་ཕེབས་རྩིས་བྱས་པར་བལ་ཡུལ་མཐའ་མཚམས་
སུ་འཁྲུག་པ་ལངས་ནས་ཕེབས་མ་ཐུབ་པར་གནས་སྐབས་ཕྱིར་འགྱངས་གནང་
སྟེ་བཞུགས་མུས་ལ་འབྲོམ་སྟོན་པ་ཕེབས་ཏེ་བོད་དབུས་གཙང་དུ་གདན་ཞུ་
གནང་བ་ ལྟར་ ཐོག་མར་ བསམ་ཡས་ དང་། ཡར་ཀླུང་ སོགས་ སུ་ ཟླ་ ཤས་
བཞུགས་ནས་འབྲོམ་སྟོན་པས་སྙེ་ཐང་དུ་གདན་དྲངས། དེར་ལོ་དགུ་དང༌།
འཕན་པོ་དང་། བྲག་ཡེར་པ། ལྷ་ས་སོགས་སུ་ལོ་ལྔ་བཅས་བོད་དུ་ལོ་བཅུ་
བདུན་རིང་བཞུགས་ཡོད་པ་རེད། དེ་ལྟར་ཁོང་རྣམ་གཉིས་ནས་གེ་སར་གྱི་
འཁྲུངས་ལོའི་ཐད་ངོས་འཛིན་གཅིག་མཐུན་གནང་ཡོད་པ་རེད།
《བྲག་དགོན་པའི་ཆོས་འབྱུང་》ནང་དུ་“ དྲུག་ཅུ་སྐོར་འདིར་གླིང་རྗེ་གེ་



སར་བྱོན། རླངས་འདྲེ་བཀོལ་དང༌། སྤྱི་ཏི་ལ་ཆོས་ཞུས་” ཞེས་གསུངས་པ་
དང་འགོས་ལོ་ཙཱ་བ་གཞོན་ནུ་དཔལ་གྱིས་བརྩམས་པའི་《 དེབ་ཐེར་སྔོན་པོ་》
ལས་““ འབྲོམ་སྟོན་པར་ལོ་ཙཱ་བསླབས་” ཞེས་གསུངས། པཎྜི་ཏ་སྨྲི་ཏི་ཛྙཱ་ན་
ཀིརྟི་ནི་རྒྱ་གར་གྱི་པཎྜི་ཏ་ཧ་ཅང་སྙན་གྲགས་ཅན་ཞིག་ཡིན་པ་དང་། དུས་
རབས་བཅུ་པའི་ནང་བོད་དུ་བྱོན། ལམ་བར་དུ་ལོ་ཙཱ་བ་ཕོ་བའི་སྐྲན་ནད་ཀྱིས་
ཤི་ནས་བོད་སྐད་མ་མཁྱེན་པའི་རྐྱེན་གྱིས་གཙང་རྟ་ནག་ཏུ་མི་ཚང་ཞིག་གི་ལུག་
རྫི་གནང་། མཐར་དཔྱལ་ལོ་ཙཱ་བ་བསོད་ནམས་རྒྱལ་མཚན་གྱིས་མདོ་ཁམས་
ལྡན་མའི་ས་ཁུལ་དུ་གདན་དྲངས་ཤིང་། འབྲོམ་སྟོན་པ་སོགས་སློབ་མ་ཁ་ཤས་
ལ་རྒྱ་གར་སྐད་ཀྱི་སྒྲ་རིག་པ་བསླབས་སོ། ། བོད་སྐད་དུ་དྲན་པའི་ཡེ་ ཤེས་
གྲགས་པ་དང༌། རྒྱ་གར་སྐད་དུ་སྨྲ་ཏི་ཞེས་ཟེར། ཁོང་གིས་བོད་ཡུལ་དུ་བོད་
ཡིག་གི་ཐོག་ནས་བརྩམས་པའི་《སྨྲ་བའི་སྒོ་མཚོན་ཆ་ལྟ་བུ་ཞེས་བྱ་བ་》ཞེས་
པའི་དཔེ་དེབ་དེ་ད་ལྟ་དངོས་སུ་མཐོང་རྒྱུ་ཡོད་པ་མ་ཟད་གྲགས་ཆེ། འབྲོམ་
སྟོན་པ་རྒྱལ་བའི་འབྱུང་གནས་ནི་རབ་བྱུང་དང་པོའི་གོང་གི་ལོ་སྐོར་ཐ་མའི་
ཤིང་འབྲུག་ཉེར་གཉིས་པ་སྤྱི་ལོ་1004ལོར་འཁྲུངས། རབ་བྱུང་དང་པོའི་ཤིང་
འབྲུག་སྤྱི་ལོ་1064ལོར་སྐུ་གཤེགས། ཆུང་དུས་ནས་ཡུམ་ གཤེགས་ ཤིང་།
ཡབ་ཀྱིས་མ་གཡར་ཞིག་བླངས་པས་རྒྱུན་དུ་སྡང་པོ་བྱས་པའི་རྐྱེན་གྱིས་ཁམས་
སུ་བྲོས་ཕེབས། བླ་མ་སེ་བཙུན་གྱི་སར་བཞུགས་ནས་ཉིན་མོ་ནང་གཡོག་དང་།
རྟ་ཕྱུགས་གསོ་བ། ཕྱེ་འཐག་པ་སོགས་མཛད་པའི་ཞོར་ལ་སློབ་སྦྱོང་དང་མ་
བྲལ་བ་གནང༌། མཚན་མོར་བླ་མའི་ཞིང་སྲུང་སོགས་མཛད་དེ་བླ་མའི་ཞབས་
འདེགས་དང་། རང་ཉིད་ཀྱི་སློབ་སྦྱོང་འཐུས་ཤོར་མེད་པར་མཛད། ཞོར་ལ་
པཎྜི་ཏ་སྨྲི་ཏི་ལས་སྒྲ་རིག་པ་དང་། སམ་སྐྲ་ཏའི་སྐད་བསླབས། དེ་ནས་མངའ་
རིས་སུ་ཇོ་བོ་ཨ་ཏི་ཤ་ཕེབས་པ་གསན་ཏེ་ཁམས་ནས་མངའ་རིས་སུ་གདན་
འདྲེན་ཞུ་བར་ཕེབས་ཏེ་ཇོ་བོ་རྗེ་ཉིན་གཉིས་གསུམ་ནས་མ་འགྱངས་པར་རྒྱ་



གར་དུ་ཕྱིར་ཕེབས་གནང་ཉེ་བའི་དུས་སུ་པུ་ཧྲེང་རྒྱ་ཞིང་ཟེར་བའི་གྲོང་གི་ནང་
དུ་མཇལ། རབ་བྱུང་དང་པོའི་མེ་བྱ་སྤྱི་ལོ་1057ལོར་རྭ་སྒྲེང་དགོན་པ་བཏབ།
འབྲོམ་སྟོན་པས་པཎྜི་ཏ་སྨྲི་ཏི་ཛྙཱ་ན་ཀིརྟི་དགེ་རྒན་དུ་བསྟེན་ཡོད་པ་དང་། གླིང་
གེ་སར་རྒྱལ་པོས་ཀྱང་པཎྜི་ཏ་སྨྲི་ཏི་གདན་ཞུས་ཀྱིས་ཆོས་ཞུས་ཡོད། །
《 རིམ་ལྔ་གསལ་སྒྲོན་》ནང་དུ་“ སྤྱི་ཏི་ནི་ནཱ་རོ་བ་དང་ཡེ་ཤེས་སྙིང་པོ་
གཉིས་ཀའི་སློབ་མ་ཡིན་” ཞེསབཀོད་ཡོད་པ་མཁས་དབང་ཚེ་ཏན་ཞབས་དྲུང་
གིས་མཛད་པའི་དེབ་ཐེར་《བསྟན་རྩིས་ཀུན་ལས་བཏུས་པ་》ཞེས་པའི་ནང་དུ་
གསུངས། ནཱ་རོ་པཎ་ཆེན་ཞེས་པ་ནི་སྤྱི་ལོའི་དུས་རབས་བཅུ་པའི་ནང་རྒྱ་གར་
ཀ་ཤི་མི་ར་ཞེས་པའི་ཡུལ་དེར་བྲམ་ཟེའི་རིགས་སུ་འཁྲུངས་ཤིང་། ཆུང་དུས་
བྲམ་ཟེའི་ཤེས་བྱ་བྱང་ཆུབ། དེ་ནས་སངས་རྒྱས་ཀྱི་ཆོས་ལ་དད་ནས་ན་ལེན་དྲ་
ཞེས་པའི་རྒྱ་གར་གྱི་དགོན་པ་དེར་བཞུགས་ཏེ་ཐེག་ཆེན་གྱི་ཆོས་སོགས་མཐར་
ཐོན་ཞིང་། ནཱ་རོ་པཎྜི་ཏ་ཞེས་གྲགས་ཆེན་ཞིག་བྱུང༌། རྗེས་སུ་གསང་སྔགས་
ཀྱི་ཆོས་ ལ་བརྩོན་ནས་ ཏེ་ ལོ་ ཤེས་ རབ་བཟང་ པོ་ སློབ་ དཔོན་ དུ་ བསྟེན་ཏེ་
གདམས་ངག་སྒོམ་སྒྲུབ་མཐར་ཕྱིན་པ་བྱུང་སྟེ་གྲགས་ཆེན་གྱི་གྲུབ་ཐོབ་ཅིག་ཏུ་
གྲགས། དེ་མར་པ་ལོ་ཙཱ་ཆོས་ཀྱི་བློ་གྲོས་པའི་བླ་མའམ་སློབ་དཔོན་ཡིན་པས་
བོད་ཀྱི་བཀའ་བརྒྱུད་ཀྱི་གྲུབ་མཐའི་མེས་པོར་གྱུར། མར་པ་ལོ་ཙཱ་ཆོས་ཀྱི་བློ་
གྲོས་ཞེས་པ་རབ་བྱུང་གོང་གི་ལོ་སྐོར་དྲུག་ཅུ་ཐ་མའི་ཆུ་བྱི་སྤྱི་ལོ་1012ལོར་
འཁྲུངས། རབ་བྱུང་གཉིས་པའི་མེ་གླང་སྤྱི་ལོ་1097ལོར་སྐུ་གཤེགས། གོང་
གསལ་ལོ་རྒྱུས་ཐོག་གི་མི་སྣ་དེ་དག་དང་། གེ་སར་བྱུང་བའི་དུས་རབས་གཅིག་
ཏུ་ཡིན་པ་གསལ་པོར་མཐོང་ཐུབ་ཅིང་། པཎྜི་ཏ་སྨྲི་ཏི་དང་མར་པ་ལོ་ཙཱ་བ་
ཆོས་ཀྱི་བློ་གྲོས་ནི་པཎ་ཆེན་ནཱ་རོའི་སློབ་མ་ཡིན་པ་དང༌། ཡང་འབྲོམ་སྟོན་པས་
སྨྲི་ཏི་ལས་སྒྲ་རིག་པ་དང་སམ་སྐྲ་ཏའི་སྐད་བསླབས་པ་དང༌། གླིང་གེ་སར་རྒྱལ་
པོས་པཎྜི་ཏ་སྨྲི་ཏི་གདན་ཞུས་ཀྱིས་ཆོས་ཞུས་ཡོད་པ་རེད། དེ་ལྟར་གླིང་གེ་སར་
50



རྒྱལ་པོ་ནི་དྲུག་ཅུ་སྐོར་དེའི་མཇུག་དང༌། རབ་བྱུང་དང་པོའི་ནང་ཚུན་ཏེ།
དུས་རབས་བཅུ་པའི་ནང་བྱུང་བ་ཞིག་ཡིན་ལ་གེ་སར་སྒྲུང་དེབ་ནང་གི་གཡུལ་
འགྱེད་ཁག་ལ་བལྟས་ནའང་བོད་སིལ་བུར་བཅད་པའི་དུས་རབས་ནང་བྱུང་
བའི་དམག་འཁྲུག་འགའ་ཞིག་དང༌། ལོ་རྒྱུས་ཀྱི་གནས་ཚུལ་དངོས་འགའ་
ཞིག་སྒྲུང་དེབ་ནང་ནས་ཚུར་སྣང་བྱེད་ཐུབ་པ་ཞིག་རེད། །
དེ་ན་གླིང་གེ་སར་རྒྱལ་པོ་ནི་བོད་ཀྱི་རབ་བྱུང་དང་པོའི་འབྲུ་མང་ཞེས་པ་
ས་ཕོ་སྟག་གམ་སྤྱི་ལོ་ལྟར་ན་1038ལོར་ས་སྐྱིད་སོས་ཡག་གི་ཨ་མདོ་རུ་གེ་སར་
འཁྲུངས། བོད་ཀྱི་རབ་བྱུང་གཉིས་པའི་སྒྱུར་བྱེད་ཅེས་པ་ས་མོ་ཕག་གམ་སྤྱི་ལོ་
ལྟར་ན་1119ལོར་རྨ་རྒྱལ་གངས་ཀྱི་རི་བོའི་ཉེ་འདབས་ཏེ་རྨ་ཀླུང་སེར་ལྡན་ཆུ་
བོའི་འབབ་ཡུལ་དུ་གེ་སར་གཤེགས་ཞེས་གསུངས་པ་ནི་ཤིན་ཏུ་འཐད་པར་
སེམས་སོ། །
ལྔ་པ། གླིང་ ཞེས་ པའི་ ས་ཆ་དེ་ ཡང་ སྙིང་ གང་དུ་ཡོད་
དམ།
《 ལྷ་གླིང་གབ་རྩེ་དགུ་སྐོར་》ལས། “ སྟོད་མངའ་རིས་ས་ཆ་ལ། སྤུ་
རང་གངས་ གྱིས་བསྐོར། གུ་གེ་གཡའ་ཡིས་བསྐོར། གཡས་གཡོན་དུ་ལག་
གཉིས་ཏེ་དབུས་གཙང་རུ་བཞི། སྨད་ལ་རྨ་ཚ་སྤོ་འབོར་ཚ་བ་སྒང༌། དངུལ་ཟླ་
སྨད་ཁམས་མི་ཉག་སྒང་། ཚ་རོང་རྨ་ཟླ་ཆུ་བཞི་གླིང༌། རོལ་བཞི་མཁར་བཞི་
སྦས་ཡུལ་བཞི། བོད་ཡུལ་གླིང་དགུ་ཐམས་ཅད་ལ་གཟིགས་ཀྱང་ཆགས་པའི་
ས། འདུལ་བའི་ཞིང་རེ་རེ་ནས་ལོ་ཡང་རེ་རེ་ནས་མ་ཚང་ཡོན་ཏན་ཐམས་ཅད་
འཛོམས་པ་དཀོན་འདུག ཆུམ་པའི་སྡེ་ལ་གཟིགས་པས་སྡོད་མངའ་རིས་ལ་སྤུ་
རངས། མང་ཡུལ་ཟངས་དཀར་གསུམ། ལི་དང་བྲུ་ཤ་སྦས་ཏེ་དྲུག ཞང་ཞུང་
ཁྲི་ལྡེ་སྟོད་སྨད་དགུ ཤོན་ཆེན་དགུ་ལ་ས་སྐོར་གསུམ། བར་དབུས་གཙང་རུ་
51



བཞི་ན་ཚལ་རྒྱ་མ་འབྲི་གུང་གཉིས། གཡའ་བཟང་ཕག་གྲུ་གཉིས་ཏེ་བཞི། བྱ་
ཡུལ་སྟག་ལུང་ལྷོ་འབྲུག་གཉིས། གཙང་ལ་ལྷོ་དང་མངའ་རིས་གཉིས། བྱང་
དང་ཆུ་མིག་གཉིས་ཏེ་བཞི། ཞ་ལུ་གྲ་མི་གུང་རུ་གཉིས། དབུས་གཙང་བར་ལ་
ཡར་འབྲོག་སྟེ། བོད་ཁྲི་སྐོར་བཅུ་གསུམ། དབུས་གཙང་མངའ་རིས་ཆོས་ཀྱི་
ས་ཆ་དེ་ནའང་ལྷ་ཕྲུག་ཐོས་པ་དགའ་བའི་གཟི་བརྗིད་ཆགས་སའི་ས་མི་འདུག་
སྟེ། གཟུགས་ཅན་གཟུགས་མེད་ དྲག་པོས་འདུལ་ བའི་ཞིང་ཆེར་མི་འདུག
སྨད་མདོ་ཁམས་སྒང་དྲུག་གི་ནང་ཚན་སྟེ་གླིང་གསེར་པ་མཆེད་བརྒྱད། བར་
གླིང་འོམ་བུ་ཚོ་དྲུག སྨད་གླིང་མུ་སྤྱང་སྡེ་བཞི། རྨ་ཡང་ནོར་གྱི་ར་བ། གླིང་
ཡུལ་མཐོང་བ་ཀུན་སྨོན། མདོ་ཁམས་ས་ཡི་ཐིག་ལེ། སྐྱིད་སོའི་ཉི་མ་རང་ཤར།
བར་གླིང་དང་དམུ་བའི་ས་མཚམས་ནས་དགེ་བཅུ་ཚང་བའི་ཆགས་སའི་ས།
དབང་ཐང་དར་ཞིང་ཆུམ་པའི་སྡེ་གཉིས་ཀ་འཛོམས་འདུག་” ཅེས་བོད་ཡུལ་
ཡོངས་ཀྱི་ས་བབ་ནས་རྨ་ཡུལ་ནི་གླིང་རྗེ་གེ་སར་རྒྱལ་པོའི་ལས་དོན་བསྒྲུབ་ཡུལ་
ཡིན་པ་གསལ་པོ་བསྟན་ཡོད་པ་རེད།
བོད་ཁྲི་སྐོར་བཅུ་གསུམ་ཞེས་པའི་ཐ་སྙད་ནི་ཡོན་རྒྱལ་རབས་ཀྱི་རྒྱལ་པོ་
དང་པོ་ཧུ་པི་ལི་( 9 ., ! 1215 - 1294) དང་འགྲོ་མགོན་ཆོས་རྒྱལ་འཕགས་
པ་( 1235 - 1280 ) ཡི་དུས་སུ་ བྱུང་ཞིང་། དེ་ཡང་ཧུ་པི་ལི་ཡིས་སྤྱི་
ལོ་1271 ལོར་བོད་རབ་བྱུང་ལྔ་པའི་ལྕགས་ལུག་ལོར་རྒྱལ་ཁབ་ཀྱི་མིང་ཡོན་
ཟེར་བ་བསྒྱུར། དེའི་ཕྱི་ལོ་བོད་ས་གནས་སུ་དབུས་གཙང་མངའ་རིས་སྐོར་
གསུམ་གྱི་ཞོན་ཝུའི་ཧྲི་སི་ཏུའུ་ཡོན་ཧྥུ་( # #4 {4: ZJ #S TE J|h ]RY ) ཟེར་བའི་སྲིད་
འཛིན་དོ་དམ་ས་ཁུལ་བཙུགས། སྤྱི་ལོ་1276ལོ་སྟེ་རབ་བྱུང་ལྔ་པའི་མེ་བྱི་ལོར་
བོད་ས་གནས་ཡོངས་ལ་ཤིང་སྒོ་ཅན་གྱི་དུད་ཚང་ཞིབ་བཤེར་བྱས་ནས་ཁྲི་སྐོར་
བཅུ་གསུམ་ཐོབ་པ་རྣམས་ཁག་བགོས་ཀྱིས་ཁྲི་དཔོན་བསྐོ་བའི་ལམ་ལུགས་ཐོག་
མར་བཙུགས། སེ་ཆེན་ཧན་གྱིས་འགྲོ་མགོན་ཆོས་རྒྱལ་འཕགས་པ་ལ་གསང་



སྔགས་ཀྱི་དབང་ཐེངས་དང་པོ་ཞུས་པའི་དབང་ཡོན་དུ་མངའ་རིས་དང་། མདོ་
སྨད་གཉིས་ཕུད་པའི་བོད་ཁྲི་སྐོར་བཅུ་གསུམ་ཕུལ་ཞེས་དང་། གསང་སྔགས་
ཀྱི་དབང་ཐེངས་གཉིས་པ་ཞུ་དུས་བོད་ལ་ཆོལ་ཁ་གསུམ་ཕུལ་ཞེས་བདག་ཆེན་
ཨ་མེས་ཞབས་ཀྱིས་མཛད་པའི་《ས་སྐྱའི་གདུང་རབས་རིན་ཆེན་བང་མཛོད་》
ནང་དུ་གསལ། ཁྲི་སྐོར་བཅུ་གསུམ་ཞེས་པ་ནི་འགྲོ་མགོན་ཆོས་རྒྱལ་འཕགས་
པས་དབུས་གཙང་ལ་དབང་བསྒྱུར་སྐབས་སུ་བཙུགས་པའི་ཁྲི་སྐོར་ས་ཁུལ་སྟེ།
ལ་སྟོད་ལྷོ་བྱང་གཉིས་དང་། གུར་མོ། ཆུ་མིག ཤངས། ཞ་ལུ་སྟེ་གཙང་ལ་ཁྲི་
སྐོར་དྲུག རྒྱུ་མ་དང༌། འབྲི་གུང་། ཚལ་པ། ཐང་པོ་ཆེ། ཕག་གྲུ གཡའ་
བཟང་སྟེ་དབུས་ལ་ཁྲི་སྐོར་དྲུག དབུས་གཙང་གི་མཚམས་སུ་ཡར་འབྲོག་སྟག་
ལུང་ཁྲི་སྐོར་གཅིག་སྟེ་ཁྲི་སྐོར་བཅུ་གསུམ་དང༌། བོད་ཆོལ་ཁ་གསུམ་ཞེས་པ་
མངའ་རིས་གུང་ཐང་ནས་སོག་ལ་སྐྱ་བོ་ཡན་དབུས་གཙང་ཆོས་ཀྱི་ཆོལ་ཁ།
སོག་ལ་སྐྱ་བོ་ནས་རྨ་ཆུ་ཁུག་པ་ཡན་མདོ་སྟོད་མིའི་ཆོལ་ཁ། རྨ་ཆུ་ཁུག་པ་ནས་
རྒྱའི་མཆོད་རྟེན་དཀར་པོ་ཡན་མདོ་སྨད་རྟའི་ཆོལ་ཁ་ཞེས་དབྱེ་གི་ཡོད་པ་རེད།
སྒྲུང་དེབ་ནང་བོད་ཁྲི་སྐོར་བཅུ་གསུམ་ཞེས་པའི་ཐ་སྙད་བཀོད་ཡོད་པ་འདིས་
སྒྲུང་བརྩམས་པའི་དུས་ཚོད་བསྟན་པ་ལས་གླིང་གེ་ སར་རྒྱལ་པོ་བྱུང་བའི་ལོ་
རབས་བསྟན་པ་ཞིག་མིན་ནོ། །《རྒྱལ་རབས་གསལ་བའི་མེ་ལོང་》ཞེས་པའི་
དེབ་ཐེར་ནང་དུ་གནའ་དུས་བོད་དང་མདོ་ ཁམས་ས་མཐོའི་རང་བྱུང་ཡུལ་
མཚམས་ཕྱེ་སྲོལ་ཡང་སྟོད་དུ་མངས་རིས་སྐོར་གསུམ། བར་དུ་དབུས་གཙང་རུ་
བཞི། སྨད་དུ་མདོ་ཁམས་སྒང་དྲུག་ཡོད་ཟེར་ལ་《མདོ་སྨད་ཆོས་འབྱུང་》གི་
ནང་དུ་བཀོད་པའི་གནའ་དུས་བོད་རིགས་ས་ཁུལ་ཧྲིལ་པོའི་སྲིད་འཛིན་ཡུལ་
མཚམས་ནི་གཙང་། དབུས། ཡན་ལག་གསུམ་པའི་རུ་ཞེས་བཀོད་ཡོད། དེ་
སྔོན་སྲོང་བཙན་སྒམ་པོའི་ དུས་བོད་ཡུལ་རུ་ཆེན་ལྔར་ཕྱེ་བ་སྟེ། གཙང་ལ་
གཡས་རུ་དང་རུ་ལག དབུས་ལ་དབུ་རུ་དང་གཡུ་རུ། དེ་མིན་རྣམས་ཡན་



ལག་གསུམ་པའི་རུ་ཞེས་དབྱེ་བ་དང་ཡན་ལག་གསུམ་པའི་རུ་འདིའི་ལྟེ་བ་རྒྱ་
ཤོད་སྟག་པ་ཚལ་ལ་བཞག་ནས་ ཤར་ གཉེ་ཡུལ་བུམ་ནག ལྷོ་སྤྱི་རི་ཆུ་ནག
ནུབ་ཡེལ་ཞབས་སྡིང་པོ་ཆེ། བྱང་ནག་ཤོད་གཟི་འཕྲང་བཅས་སོ་སོའི་བར་དུ་
སོང་བའི་ས་ཁུལ་ཡིན་ཞིང༌། གཙང་དབུས་ནི་ད་ལྟ་བོད་རང་སྐྱོང་ལྗོངས་ཀྱི་ས་
ཁོངས་སུ་ཚུད་ཡོད་པ་དང༌། ཡན་ལག་གསུམ་པའི་རུ་ཟེར་བ་དེ་ནི་དེང་སང་
མཚོ་སྔོན་དང༌། ཀན་ལྷོ། ཟི་ཁྲོན་བོད་རིགས་ས་ཁུལ། བོད་ལྗོངས་ཆབ་མདོ་
ས་ཁུལ་གྱི་ཆ་ཤས་ཚུད་ཡོད་པ་རེད། ས་ཆ་དེ་དག་གི་སྤྱི་མིང་ལ་གནའ་དུས་
མདོ་ཁམས་ཞེས་བརྗོད་པ་དང༌། དེ་ལའང་མདོ་སྟོད་དང་མདོ་སྨད་ཅེས་དབྱེ་
སྲོལ་ཡོད་པ་སྟེ། ད་ལྟ་མཚོ་སྔོན་ཞིང་ཆེན་ཁོངས་མཚོ་ལྷོ་བོད་རིགས་རང་སྐྱོང་
ས་ཁུལ་དང༌། མགོ་ལོག་བོད་རིགས་རང་སྐྱོང་ཁུལ་ལ་མདོ་སྟོད་དང་། ཆབ་
མདོ་ས་ཁུལ་གྱི་མིང་གཞན་ཞིག་དང་། ཡང་གཡེར་མོ་ཐང་སྟེ་ད་ལྟ་མཚོ་སྔོན་
ཞིང་ཆེན་ཁོངས་མཚོ་སྔོན་པོའི་ལྷོ་ནུབ་རྒྱུད་དང༌། རྨ་ཆུ་ནས་ལྷོ་ཕྱོགས་སུ་ཕྱིན་
པའི་ས་རྒྱུད་སྤྱིའི་མིང་ལ་མདོ་སྨད་ཅེས་བརྗོད་ཀྱི་ཡོད་པ་རེད། དེ་མིན་མདོ་
ཁམས་ལ་ཡང་སྒང་གསུམ་དུ་བྱེད་པ་སྟེ། མདོ་ཁམས་ལ་སྨད་ཁམས་བཏགས་
པ་དང༌། མདོ་སྨད་ལ་གཡེར་མོ་ཐང་བཏགས་པ་ཁམས་གཅིག་ཏུ་བགྲངས་པ་
དེང་སང་ཨ་མདོ་ཟེར་བ་དེ་ཡིན། དེ་ཡང་འབྲི་ཆུའི་ས་བོ་ལུང་རིང་བརྒལ་བའི་
བ་ཡན་ཧ་རིའི་ཤར་ངོས་ཨ་ཆེན་གངས་རྒྱབ་ཀྱི་རི་དང་། མདོ་ལ་གཉིས་ཀྱི་མིང་
བསྡོམས་པའི་ས་མིང་ཞིག་དང་། ཙོང་ཁ་ལ་ཡི་ཐང་བཏགས་པ་སྒང་གཅིག་སྟེ་
གསུམ་ཡིན་ལ། མདོ་སྟོད་བར་ཁམས་ཨ་མདོ་བཅས་པ་ལ་སྒང་གསུམ་དུ་དབྱེ་
སྲོལ་ཡོད་པ་རེད། དེ་ན་བོད་ཡུལ་སྟོད་སྨད་བར་གསུམ་དུ་ཕྱེ་བའི་སྨད་ཕྱོགས་
ཀྱི་ཟལ་མོ་སྒང་དང་ཚ་བ་སྒང་། སྨར་ཁམས་སྒང༌། སྤོ་འབོར་སྒང་། དམར་
རྫ་སྒང་། མི་ཉག་རབ་སྒང་བཅས་ལ་སྨད་མདོ་ཁམས་སྒང་དྲུག་ཟེར་ཞིང་ས་ཆ་
དེ་དག་གི་ཆགས་ཡུལ་ཇི་ལྟར་ཡིན་ཞེ་ན། སྤྱིར་ཟལ་མོ་སྒང་སྟེ། འབྲི་ཆུ་དང་



ཤར་ཟླ་ཆུ་གཉིས་ཀྱི་བར་དུ་ཆགས་པའི་ས་ཆའི་སྟོད་རྒྱུད། དེང་སྐབས་དཔལ་
ཡུལ་དང༌། སྡེ་དགེ ལྡན་མ། སིར་ཤུལ་སོགས་ཀྱི་ཡུལ་ལུང་གི་སྤྱིའི་མིང་ལ་
ཟེར་བ་དང༌། ཚ་བ་སྒང་སྟེ། རྒྱལ་མོ་དངུལ་ཆུ་དང་ཆབ་མདོའི་རྫ་ཆུ་གཉིས་ཀྱི་
བར་དུ་ཆགས་པའི་ས་རྒྱུད། དེང་སྐབས་དཔའ་ཤོད་དང༌། མཛོ་སྒང་ཤན་
སོགས་ཀྱི་ཡུལ་ལུང་གི་སྤྱི་མིང་ངོ༌། །སྨར་ཁམས་སྒང་སྟེ། ཆབ་མདོའི་རྫ་ཆུ་
དང༌། འབྲི་ཆུ་གཉིས་ཀྱི་བར་དུ་ཆགས་པའི་ས་རྒྱུད། དེང་སྐབས་ཆབ་མདོ་
དང༌། བྲག་ཡབ་སྨར་ཁམས་སྒར་ཐོག་སོགས་ཀྱི་ཡུལ་ལུང་གི་སྤྱིའི་མིང་ལ་ཟེར།
ཡང་སྨར་ཁམས་ཞེས་པར་རྒྱལ་མོ་རོང་སྨར་ཁམས་དང་། བྲག་གཡབ་སྨར་
ཁམས་གཉིས་ཡོད་པའི་སྔ་མ་ནི་ད་ལྟ་ཟི་ཁྲོན་ཞིང་ཆེན་ཁོངས་རྔ་བ་བོད་རིགས་
རང་སྐྱོང་ཁུལ་གྱི་ལུང་པ་ཞིག་ཡིན་ཞིང་། ཕྱི་མ་ནི་ད་ལྟ་བོད་རང་སྐྱོང་ལྗོངས་
ཆབ་མདོ་དང་བྲག་གཡབ་སོགས་ཀྱི་ཡུལ་མིང་རྙིང་པ་ཡིན་ནོ། །སྤོ་འབོར་སྒང་
སྟེ། འབྲི་ཆུ་དང་ཤར་ཟླ་ཆུ་གཉིས་ཀྱི་བར་དུ་ཆགས་པའི་ས་ཆའི་སྨད་རྒྱུད་དེ།
ད་ལྟ་ཟི་ཁྲོན་ཞིང་ཆེན་ཁོངས་དཀར་མཛེས་བོད་རིགས་རང་སྐྱོང་ཁུལ་གྱི་ལྷོ་
ཕྱོགས་དང༌། ཡུན་ནན་ཞིང་ཆེན་གྱི་ནུབ་ཕྱོགས་ས་ཁུལ་གྱི་སྤྱི་མིང་ཡིན་ནོ། །
དམར་རྫ་སྒང་སྟེ། ཨ་མདོ་རྨ་ཆུ་ནས་ལྷོར་ཕྱིན་ཏེ་ཤར་ཟླ་ཆུའི་ཤར་ཕྱོགས་ས་
ཁུལ་གྱི་སྟོད་རྒྱུད། དེང་སྐབས་མགར་ཐར་ཡན་ཆོད་ཀྱི་སྤྱི་མིང་ངོ༌། །མི་ཉག་
རབ་སྒང་སྟེ། ཤར་ཟླ་ཆུའི་ཤར་ཕྱོགས་ས་ཁུལ་མགར་ཐར་མན་ཆད་དར་རྩེ་
མདོ་སོགས་ཀྱི་སྤྱི་མིང་ལ་ཟེར། སྔོན་བྱོན་མཁས་དབང་རྣམས་ཀྱིས་གླིང་ཞེས་
པའི་ས་ཆ་དེའི་ཐད་རྟོག་ཞིབ་མི་ཉུང་བ་ཞིག་བྱས་ཡོད། དུས་རབས་བཅོ་
བརྒྱད་པའི་མཁས་པ་སུམ་པ་ཡེ་ཤེས་དཔལ་འབྱོར་གྱིས་བརྩམས་པའི་《དྲི་བ་དྲི་
ལན་》ཞེས་པའི་དཔེ་དེབ་ནང་དུ་“ གེ་སར་འཁྲུངས་ཡུལ་ནི་བར་ཁམས་འདི་ལ་
རྨ་ཆུ། རྫ་ཆུ། འབྲི་ཆུ་གསུམ་ཡོད་པའི་ནང་ནས་བར་རྫ་ཆུ་ལ་ སྐྱེའི་གཞུང་
དང་། ཚ་ལུང་བའི་ཆུ་གཉིས་གསུམ་འདུས་ཀྱི་མདོ་ཡིན་ཞིང་། དེ་ནི་སྡེ་དགའི་



ས་ཆར་གཏོགས་ལ། དེའི་ས་དབྱིབས་ནི་ཕུ་ན་མཚོ་ཆུང་མེ་ལོང་འདྲ་བ་དང་།
མདའ་ན་ཆུ་གཉིས་འདུས་པ། བྲག་རི་ཆུང་བ་ཟུར་བཞི་བ་ཡོད་པའི་བར་དུ་
སྤང་ཐང་གདན་བཏིངས་པ་ལྟ་བུ་ཞིག་ཡོད་དོ། །དེ་ན་ལྗོན་པ་ཁེར་སྐྱེས་དང་།
ཕ་མའི་སྦྲ་ཕུབ་ཤུལ་གྱི་བྲག་ལེབ་ཡོད་པ་དེ་ལ་ སྐྱིད་ ཉི་མ་ ཀུན་འཁྱིལ་ཟེར།
གནས་དེའི་སྟོད་དུ་ཁང་ཆེན་ལུང་པའི་ཆུ་དང༌། ཡག་ཉེས་ཆུ། རྫ་ཆུ་གསུམ་
འདུས་མདོ་སྟག་རིའི་མདུན་ན་རི་ཆུང་སྙིང་འདྲ་བ་དང༌། དེའི་གཤམ་གྱི་རྫ་རི་
ཆེན་པོའི་ཕུ་ན་ཕུ་ནུ་སུམ་ཅུའི་རྡོ་ཕུང་སུམ་བཅུ་ཡོད་ཟེར།” ཡང་“ གླིང་རྗེ་གེ་
སར་སྡེ་ཡུལ་དུ་སོང་བར་སྡེ་ཡི་ཁྱི་ངན་གྱིས་དེད་པ་རྟ་འདྲོགས་ནས་གཡུགས་ཏེ་
ཚེས་མ་ཟིན་ཞིང༌། གེ་སར་བྱུང་བའི་དུས་ཡུན་དེ་ཙམ་རིང་པོ་རང་སོང་མེད།
ཆབ་མདོའི་དགོན་སྡེ་ཞིག་ཏུ་གེ་སར་སྐོར་གྱི་དཔེ་ཆ་ཁ་ཤས་ཡོད་སྐད་འདུག་པ་
དང་། གེ་སར་དང་ཁོང་གི་རྒན་རབས། གཅེན་གཅུང་རྣམས་ཀྱིས་སྤྱད་པའི་
རལ་གྲི་ད་དུང་ཉར་ཡོད་པ་དེ་དེང་སྐབས་ཀྱི་གྲི་རིང་ལས་ཀྱང་ཆེ་བ་ཡོད་ཟེར།
དེ་བཞིན་དབུས་གཙང་དགོན་སྡེ་ཁག་ལ་གེ་སར་གྱི་དབུ་ཞྭ་དང་མདུང་རིང་ཉར་
ཚགས་བྱས་ཡོད་འདུག་” ཅེས་འཁོད་ཡོད། ཁོང་གིས་གེ་སར་ནི་ལོ་རྒྱུས་ཐོག་
དངོས་སུ་བྱུང་མྱོང་བའི་མི་སྣ་ཞིག་ཡིན་པར་ངོས་འཛིན་གནང་བ་མ་ཟད། གེ་
སར་འཁྲུངས་ཡུལ་ནི་སྡེ་དགེའི་ས་ཆར་གཏོགས་ལ་རྫ་ཆུ་གཙོ་བོར་གཞིགས་ཏེ་
ངོས་འཛིན་གནང་ཡོད་པ་དང༌། རྫ་ཆུ་ནི་མདོ་སྨད་ཆབ་མདོ་རྒྱུད་ནས་འབབ་
པའི་ཆུ་བོ་ཟླ་ཆུ་ལ་ཟེར། མཁས་པ་ཧྲི་ཐད་ཨན་གྱིས་མཛད་པའི་《གླིང་ཚང་
དཔར་གཞིའི་བོད་རིགས་གེ་སར་རྒྱལ་པོའི་སྒྲུང་》ཞེས་པའི་དཔེ་དེབ་ནང་ཁོང་
གིས་“ གླིང་ཞེས་པའི་རྒྱལ་ཕྲན་དེ་བོད་རིགས་རྗེ་བོ་ཞིག་གིས་དབང་དུ་བསྒྱུར་
བ་དང་། ས་བབ་ནི་དར་རྩེ་མདོ་ནས་སྐྱེ་དགུ་མདོའི་བར་གྱི་བྱང་ངོས་འགྲུལ་
ལམ་ས་རྒྱུད་དུ་ཆགས། ཀྲུང་གོའི་ས་ཁྲའི་ཐོག་རྒྱལ་ཕྲན་དེའི་ལྟེ་བའི་ས་ཆར་
གླིང་ཚང་ཞེས་བཀོད་ཡོད་པ་དང༌། ཡོ་རོབ་གླིང་ས་ཁྲའི་ཐོག་ཏུ་གུ་ཟི་དགོན་པ་
56



ཞེས་བཀོད་ཡོད། དེ་ལ་གླིང་གུ་ཟི་ཡང་ཟེར། དགོན་པ་ཡོད་ས་ཧ་ལམ་སྐྱེ་དགུ་
མདོའི་ཤར་ལྷོ་ངོས་དང༌། སྡེ་དགེའི་བྱང་ངོས་རེད་” ཅེས་གསུངས་པ་དེ་གོང་
སྨོས་ཀྱི་ས་ཆ་དང་ངོས་འཛིན་གཅིག་མཐུན་གནང་ཡོད་པ་རེད། །
《 ལྷ་གླིང་གབ་རྩེ་དགུ་སྐོར་》ལས། “ སྟོད་ཀྱི་མངའ་རིས་ཀྱི་བསྐོར་
གསུམ་དེ། །ཡར་ཡུལ་དམ་པ་ཆོས་ཀྱིས་བསྐོར། །གུ་གེ་གཡུང་དྲུང་བོན་གྱིས་
བསྐོར། །སྤུ་རངས་བདུད་རྩི་སྨན་གྱིས་བསྐོར། །དེ་མངའ་རིས་སྟོད་ཀྱི་ས་ཆ་
རེད། ། བར་ གྱི་ དབུས་ གཙང་ རུ་ བཞི་ན། ། དབུས་ ན་ དབུ་ རུ་ གཡོན་ རུ་
དང༌། །གཙང་ན་གཡས་རུ་རུ་ལག་སྟེ། །རུ་བཞི་བོད་ཀྱི་ས་ཆ་རེད། །སྨད་ཀྱི་
མདོ་ཁམས་སྒང་དྲུག་སྟེ། །རྨ་རྫ་སྤོ་འབོར་ཚ་བ་སྒང་། །དངུལ་ཟླ་སྨད་ཁམས་
མི་ཉག་སྒང་། །འབྲི་རྫ་རྨ་དང་ཚ་རོང་ཆབ། །མདོ་ཁམས་ཆུ་བཞི་སྒང་དྲུག་
སོགས། །བོད་ཡུལ་གླིང་དགུའི་ས་ཆ་ལ། །དེ་མཚུངས་ལྷ་སྡེ་མི་སྡེ་དང་། །
སྐྱེས་བུའི་གདུལ་ཆ་ཆགས་པའི་ས། །འབྲི་རྫ་ཟལ་མོ་སྒང་གི་ཆ། །མཐོང་སྨོན་
གཡང་གི་ར་བ་ན། །མི་འགྱུར་ས་ཡི་ཐིག་ལེ་ནི། །བོད་ཁམས་སྐྱིད་སོས་དལ་
བའི་རྟགས། །སྐྱིད་སོས་གཉིས་ཀྱི་ཁ་མདོ་རུ། །ཐབས་ཤེས་ཟུང་དུ་འབྲེལ་
བའི་རྟགས། །བྲགས་གཉིས་མདའ་སྒྲོ་གཤིབས་འདྲ་ཡོད། །ལུགས་གཉིས་
འཕྲིན་ལས་རྒྱས་པའི་རྟགས། །སྤང་གཉིས་བལ་གདན་གཏིང་འདྲ་ཡོད། །
དོན་གཉིས་ མཐའ་ ཏུ་ ཕྱིན་ པའི་ རྟགས། ། ཆུ་ གཉིས་ཆབ་མ་བརྡབ་འདྲ་
ཡོད། །གང་ སྨོན་ལྷུན་ གྱིས་ གྲུབ་ པའི་རྟགས། །མདུན་ དུ་ སྨོན་ ལམ་བྲག་
དཀར་ཡོད། ། ཆགས་ པའི་ ས་དེ་མཐོང་ སྨོན་གླིང་། །” ཟེར་བཀོད་ པར་
གཞིགས་ན་ཟལ་མོ་སྒང་སྟེ་རྒྱལ་མོ་རྔུལ་ཆུ་དང་ཤར་ཟླ་ཆུའི་བར་དུ་ཆགས་པའི་
ས་ཆའི་སྟོད་རྒྱུད་དང་དཀར་མཛེས་ཀྱི་དཔལ་ཡུལ་དང༌། ལྡན་མ་སེར་ཤུལ་
སོགས་ཀྱི་ཡུལ་ལུང་དུ་བརྩི་དགོས་པ་དང༌། གླིང་ཁྲི་གོང་འོག་བར་གསུམ་དུ་
དབྱེ་བ་ན། གླིང་ཁྲི་གོང་མའི་ས་ནི་ཁམས་སྟོད་འབྲི་ཀློང་གི་ས་ཆ་རྣམས་དང་།



-4
གླིང་ཁྲི་བར་མའི་ས་ནི་ཤར་ཟླ་རོལ་གྱི་ས་ཆ་རྣམས། གླིང་ཁྲི་འོག་མའི་ས་ནི་
མདོ་ཁམས་སྨར་རོལ་ཡིན། བློ་མཐུན་ངག་པོ་ལགས་ཀྱིས་ “《 ཨ་རིག་དགེ་
བཤེས་ཆེན་མོའི་རྣམ་ཐར་》མཐོང་མཁན་རྣམས་ཀྱིས་བཤད་རྒྱུར་ར་རྒྱ་དགོན་
པ་འདེབས་སྐབས་ས་དེ་སེང་ཕྲུག་སྟག་རྩེའི་མཁར་ཤུལ་ཡིན་པ་རྣམ་ཐར་དུ་
བཤད་འདུག་ཟེར་བའི་མི་ ད་ལྟ་ཡོད་དོ་” ཞེས་དང༌། “ ཧོར་གླིང་འཁྲུག་
སྐབས་རྨ་ཆུའི་རྐྱང་རབ། སྤེན་མའི་བྱེ་རབ། འོམ་བུའི་ཚ་རབ་སོགས་རབ་
གསུམ་གྱི་མིང་མ་འགྱུར་བར་ད་ལྟའང་དངོས་སུ་མཆིས་ལ་གུ་རུ་རྫ་སྐྱ་མཐོན་
པོའི་ངོས་ན་གེ་སར་མངའ་གསོལ་བའི་བཞུགས་ཁྲི་དངོས་སུ་དེང་རྨ་སྟོད་རྫོང་
ཁོངས་སུ་ཡོད་པ་རྩོད་མེད་ཡོངས་གྲགས་ཡིན་” ཟེར་སྐད། དེ་ལྟར་ན་གླིང་
ཞེས་པའི་ཡུལ་ ཁམས་ གཙོ་བོ་ནི་རྨ་ ཁམས་ཡུལ་ལུང་འདྲ་ཞིང་དེ་ གནས་མི་
རྣམས་ཀྱིས་ད་ལྟའང་བྱེད་སྲོལ་དང་། ཆ་ལུགས། སྐད་ཆ་བཤད་ཚུལ་སོགས་
སྔར་སྲོལ་མི་ཉམས་པར་གནས་ཤིང་། རྣམ་ཀུན་དམག་དང་ཇག་གི་ལས་ཀར་
དགའ་ཞིང་དཔའ་བོར་བརྩི་མཐོང་ཆེ་ལ་ཕན་ཚུན་དམག་འཁྲུག་སོགས་བྱུང་
སྐབས་དཔའ་བོ་ཕུལ་བྱུང་རྣམས་ཀྱིས་ཁེར་རྒྱུགས་བྱེད་པ། དཔའ་སྟོབས་ཅན་
ལ་བསྟོད་པ་དང༌། སྡར་མ་ལ་འཕྱ་བས་སྒྲུང་རྩོམ་བཀོད་པ་སོགས་ནི་སྔར་
བཞིན་ཉམས་མེད་དུ་མཆིས་ཡོད་པ་རེད། །
《 ལྷ་གཟིགས་རླངས་ཀྱི་གདུང་རབས་པོ་ཏི་བསེ་རུ་》ཞེས་པའི་ནང་
“ རླངས་འདྲེ་བཀོལ་གེར་མཚོའི་མགུལ་དུ་བྱོན་པ་ལ། གླིང་རྗེ་གེ་སར་གྱིས་
སྲིན་གྱི་བེར་ནག་ཐོགས་རྡུགས། སྲིན་རལ་ཁྲ་བོ། སྲིན་རྟ་ནག་པོ་གསུམ་ཕུལ་
ནས་མི་འཆི་ཚེའི་དབང་ཞིག་ཞུ། ང་གདུག་པའི་ལྷ་འདྲེ་འདུལ་བ་ལ། ཁྱོད་
ཀྱིས་བདག་གི་ལུས་སྐྱོབ་མཛོད་ཅེས་ཞུས་པ་དང༌། ཁོང་གིས་ཁྱོད་འཆི་བའི་
དུས་ལ་བབས་པ་ལ། རང་རེ་འབད་ཀྱང་ག་ལ་བསྟེན། བདུད་ཀྱི་བར་ཆད་མ་
བྱུང་བ། རྣལ་འབྱོར་བདག་གིས་སྲུང་མ་བྱེད། ལོ་ནི་བརྒྱད་བཅུ་རྩ་བརྒྱད་



F7
བར། སྐྱེས་བུ་ཁྱོད་ཀྱི་ཚེ་ཚད་ཡིན་”ཞེས་གསུངས་པ་དང་། ཁོང་ལ་སྤོམ་རས་
འགོ་བྱས་པའི་མདོ་ཁམས་ཀྱི་ལྷ་འདྲེ་ཐམས་ཅད་ཀྱིས་བསུ་བ་བྱས་ནས་རྒྱ་ནག་
རི་བོ་རྩེ་ལྔར་བྱོན། ཡང་ཁོང་ཚུར་ལོག་ཕེབས་སྐབས་“ གླིང་གི་ཡུལ་གོར་འདོར་
བྱོན་པ་དང༌། གླིང་རྒྱལ་པོ་གེ་སར་དེས་ཡོལ་གྱི་ཡོལ་སྟོད་དུ་ཕྱག་ཕེབས། གླིང་
རིང་གི་མི་རྣམས་དེར་འབུལ་བ་བྱེད་དུ་བྱུང༌། སེང་བློན་ཕྲ་བོའི་གཡང་ལུག
ཁྲ་རྒན་ཐོག་རྡུང་དཀར་པོ། ཁྲོ་ཐུང་གིས་ཤང་ལང་ནག་པོ། ལྡོམ་བུའི་དཀར་
མོ་རྔ་གདུགས། ཞལ་དཀར་གྱིས་གངས་དཀར་ལྷ་རྩེ། བན་རྗེས་གཡུ་དམར་
འོད་གསལ། ཤེལ་རིས་གསེར་གྱི་མཆོད་རྟེན་ཕུལ། གླིང་གི་གཙོ་བོ་སུམ་ཅུ་
ཐུབ་པ་སུམ་ཅུ། སྟག་ཤར་སུམ་ཅུ། བླ་མཆོད་སུམ་ཅུ། མོ་བཙུན་སུམ་ཅུ་
བཅས་རྣམས་ཀྱི་མི་རེར་འབུལ་བ་རེ་དང་ཞུ་བ་རེ་བྱས་” ཞེས་དང་། “ ཡོན་
བདག་གླིང་རྗེ་གེ་སར་འདི་ཁྲི་སྲོང་ལྡེ་བཙན་གྱི་སྤྲུལ་པ་ཡིན་” ཞེས་གསུངས་
ཤིང༌། དེའི་ནང་ཡོན་བདག་གླིང་རྗེ་གེ་སར་རྒྱལ་པོས་བྱས་པ་དང༌། མདོ་
ཁམས་སུ་རླངས་འདྲེ་བཀོལ་ལོ་བརྒྱ་དང་བརྒྱད་བར་ཆོས་གསུངས་ཏེ་བཞུགས་
པའི་གནས་ ཚུལ་ མི་ ཉུང་ བ་ ཞིག་ བཀོད་ འདུག ཡང་ 《 ཧོར་གླིང་ གཡུལ་
འགྱེད་》ལས། “ སློབ་དཔོན་པད་མའི་ཕོ་ཉ། ཁྲི་སྲོང་ལྡེ་བཙན་གྱི་སྤྲུལ།
འཛམ་བུ་གླིང་གི་རྗེ་བོ། གངས་ཅན་བོད་ཀྱི་དགྲ་ལྷ། རྨ་གཡང་དངོས་གྲུབ་ཀྱི་
བདག་པོ་” ཞེས་བཀོད་ཡོད་ཅིང་། སློབ་དཔོན་པད་མ་འབྱུང་གནས་ནི་དུས་
རབས་བརྒྱད་པའི་དུས་དཀྱིལ་དུ་བོད་ཀྱི་རྒྱལ་པོ་ཁྲི་སྲོང་ལྡེ་བཙན་གྱིས་བོད་དུ་
གདན་དྲངས་པའི་རྒྱ་གར་གྱི་སློབ་དཔོན་ཞིག་ཡིན། གོང་གསལ་དེབ་ཐེར་དེ་
དག་ནང་གླིང་གེ་སར་རྒྱལ་པོ་ནི་ཁྲི་སྲོང་ལྡེ་བཙན་གྱི་སྤྲུལ་པ་ཡིན་ཞེས་བརྗོད།
སྤྲུལ་པའི་སྐུ་ཞེས་པ་ནི་དུས་རབས་བདུན་པའི་དཀྱིལ་དུ་རྒྱལ་པོ་སྲོང་བཙན་སྒམ་
པོས་བོད་ཀྱི་སྲིད་དབང་བཟུང་སྐབས་བོད་ས་གནས་སུ་སངས་རྒྱས་ཆོས་ལུགས་
ཐོག་མར་དར་བའི་འགོ་ཚུགས་པ་ནས་དུས་རབས་བཅུ་གསུམ་པའི་མཇུག་ལ་



མ་སླེབས་བར་དུ་ལོ་ལྔ་བརྒྱ་ལྷག་ཙམ་སོང་ཡོད་པ་དེའི་རིང་བླ་མ་དང༌། དགེ་
བཤེས་སོགས་ལ་སངས་རྒྱས་དང༌། བྱང་ཆུང་སེམས་དཔའ་དེ་དང་དེ་འདྲ་
ཞིག་གི་སྤྲུལ་པ་ཡིན་ཟེར་སྲོལ་ཡོད་ཀྱང་བྱིས་པ་ཆུང་དུས་ནས་སྤྲུལ་སྐུ་ཡིན་ཞེས་
མིང་བཏགས་ངོས་འཛིན་བྱེད་པའི་ལམ་ལུགས་རྩ་བ་ནས་མེད། བོད་རབ་བྱུང་
ལྔ་པའི་ཤིང་སྤྲེལ་ལོ་སྟེ་1284ལོར་ཀརྨ་པཀྵི་སློབ་མ་གྲུབ་ཐོབ་ཨོ་རྒྱན་པ་རིན་
ཆེན་དཔལ་གྱིས་ཀརྨ་པ་རང་བྱུང་རྡོ་རྗེ་སྐྱེས་ནས་ལོ་ལྔ་ལ་སླེབས་སྐབས་གཞི་
ནས་ཀརྨ་པཀྲིའི་སྐྱེ་སྲིད་སྤྲུལ་སྐུ་ཡིན་ཞེས་ངོས་འཛིན་བྱས་ཏེ་ཁྲི་ཐོག་ཏུ་བཀོད་
པ་དེ་ནི་བོད་ལ་བླ་མའི་སྐྱེ་སྲིད་ངོས་འཛིན་བྱས་པའི་ཐོག་མ་ཡིན་ཞེས་མཁས་
དབང་དམ་པ་རྣམས་ཀྱི་ངག་ལས་ཐོས། དེ་ལྟར་གླིང་གེ་སར་རྒྱལ་པོ་ཁྲི་སྲོང་ལྡེ་
བཙན་གྱི་སྤྲུལ་པ་ཡིན་ཞེས་པ་འདིས་སྲོང་བཙན་སྒམ་པོའི་དུས་ཀྱི་ཁྲོམ་གེ་སར་
ཞེས་པ་དང༌། གླིང་གེ་སར་རྒྱལ་པོ་གཉིས་གཅིག་ཏུ་ངོས་འཛིན་བྱེད་མི་རུང་བ་
དེ་གསལ་པོར་བསྟན་ཡོད།
གོང་སྨོས་ཀྱི་དཔྱད་གཞིའི་ཡིག་རིགས་ཁག་ལ་གཞིགས་ན་གླིང་ཞེས་པ་
ནི་རྨར་ཁམས་ཏེ། དེང་སང་གི་ཆབ་མདོའི་ཁོངས་བྲག་གཡབ་དང་རྨར་ཁམས་
སར་ཐོག་གི་ཡུལ་ལུང་ཡིན་པ་དང་། གླིང་གེ་སར་རྒྱལ་པོ་ནི་དྲུག་ཅུ་སྐོར་དེའི་
མཇུག་དང་། རབ་བྱུང་དང་པོ་སྟེ་དུས་རབས་བཅུ་པའི་ནང་བྱུང་བ་ཞིག་ཡིན།
ཇིང་གེར་ཧན་ ( > # # སྤྱི་ལོ་1162ལོ་ནས་1227ལོ་བར་) ནི་ དུས་
རབས་བཅུ་གཉིས་པའི་མཇུག་དང་། བཅུ་གསུམ་པའི་ནང་བྱུང་བ་ཞིག་ཡིན་
རྐྱེན་དེ་གཉིས་ཀྱི་རིགས་རུས་དང་། ཡུལ་སྡེའི་ཆགས་གནས། འཁྲུངས་པའི་
ལོ་ཚིགས་སོགས་ཁག་ཁག་ཡིན་པས་ཇིང་གེར་ཧན་གླིང་གེ་སར་རྒྱལ་པོ་རེད་
ཟེར་བ་ནི་ཁུངས་ལུང་མེད་པ་དང་། ལྷག་པར་གླིང་ཡུལ་ནི་མདོ་ཁམས་སུ་ཡིན་
པ་གཞི་འཛིན་ས་གསལ་པོར་རྙེད་ཐུབ་པ་ཞིག་རེད་ན་ད་དུང་ཨུ་ཚུགས་ཀྱིས་
གླིང་ཞེས་པ་ནི་ཡོ་རོབ་གླིང་གི་ལོའུ་མཱ་ཤར་མ་དང་འབྲེལ་བ་བྱས་ཏེ་གླིང་གེ་སར་
60



རྒྱལ་པོ་ནི་གོང་མ་ཁེ་སར་ཡིན་ཞེས་ཞིབ་མོར་དཔྱད་པའི་ཁུལ་གྱི་བརྗོད་པ་དེར་
ཁུངས་ལུང་མེད་པ་མ་ཟད། མི་རྣམས་ཀྱང་བརྗོད་ཚུལ་དེར་ཡིད་ཆེས་བྱེད་
ཐབས་བྲལ་བ་ཞིག་རེད།
《ཡུལ་མདོ་སྨད་ཀྱི་ལྗོངས་སུ་ཐུབ་བསྟན་རིན་པོ་ཆེ་ཇི་ལྟར་དར་བའི་
ཚུལ་གསལ་བར་བརྗོད་པ་དེབ་ཐེར་རྒྱ་མཚོ་》ཞེས་པའི་ནང་མཚོ་སྔོན་པོའི་ཁུལ་
གྱི་ གནས་ ཚུལ་ བརྗོད་ སྐབས་ རྒྱལ་ དབང༌ བློ་ བཟང་ རྒྱ་ མཚོ་ ( 1617 -
1682) སྤྱི་ལོ་1654ལོར་གོང་མ་ཧྲུན་ཀྲིའི་བཀའ་བཞིན་པེ་ཅིང་དུ་བསྐྱོད་
སྐབས་ཁྲི་གསར་བརྩེགས་ཀྱི་སྟེང་ནས་ཐུགས་རྗེ་ཆེན་པོའི་རྗེས་གནང་མཛད་
པར་གསུངས་པའི་གནས་ཤི་རེ་ཐང་དང་། ཀུན་གཟིགས་ལྔ་པས་རྨ་ཆེན་གྱི་
གསོལ་མཆོད་རྩེ་མོ་རབ་དཀར་མ་བརྩམས་པའི་ གནས་ ཨ་ རིག་ཆུ་ ཚན་ དུ་
གྲགས་པ་རབ་བྱུང་ཁྲུས་ཀྱི་རྫིང་བུ་ཡོད་ཅེས་དང༌། ལྷག་པར་ཁོང་གིས་“ གེ་
སར་གྱི་དུས་ཧོར་དམག་གིས་ཞི་ལུང་བཀང་ཟེར་བའི་ཨབ་ཆི་དུག་ཐང་། གེ་
སར་གྱི་གཞུག་གནས་ལྷ་ལུང་གཡུ་མདོ། མཛོ་འདོགས་ས་ཡིན་ཟེར་བའི་རི་
དེའུ་ཞིག་གི་ཉེ་འགྲམ་དུ་སྤང་སྔོན་པོ་ལ་བྲག་དཀར་པོ་སྲོག་ཆགས་ཀྱི་རྣམ་པ་
འབུར་དུ་དོད་པའི་མཚོ་ཁྲ་སྡིང་། སྟོད་དུ་མཚོ་སྐྱ་རེངས་སམ་ཚ་གེན་ནོར་དང་།
ཨ་ལག་ནོར་རམ་སྔོ་རེངས་གཉིས། བེའུ་དུག་མཚོ། སྟོང་རི་མཚོ་ནག་ཐོ་སུ་
ནོར་ཏེ་མཚོ་སྨན་ཕྱུག་པོ་ལྔར་གྲགས་” ཞེས་གསུངས་ལ་སུམ་པ་ཡེ་ཤེས་དཔལ་
འབྱོར་གྱིས་བརྩམས་པའི་《མཚོ་སྔོན་ལོ་རྒྱུས་ཚངས་གླུ་གསར་སྙན་》ཞེས་པའི་
དེབ་ཐེར་ནང་ཁོང་གིས་“ རྨ་ཆུ་ཆེན་པོ་ཆུ་བོ་གང་གཱ་གཉིས་པ་ནུབ་ནས་ཤར་ཏུ་
འགྲོ་བ་དང་། མཚོ་དེ་རྣམས་དང་ཉེ་བར་ཐོ་སུན་ནོའུར་དང༌། སྟོང་རི་མཚོ་
ནག་གམ་དུག་མཚོ་དུག་ཐང་དང་། ལྷ་ལུང་གཡུ་མདོ་ཞེས་པར་སྔར་གེ་སར་
རྒྱལ་པོར་གྲགས་པའི་སྡོད་གནས་ཡོད་” ཅེས་གསུངས་ལ་ཡང་ཁོང་གིས་མཛད་
པའི་《དྲི་བ་དྲི་ལན་》ཞེས་པའི་དེབ་ཐེར་ནང་དུ“ ཁོང་འཁྲུངས་ནས་ཡུན་རིང་



མ་སོང་བར་ཨ་ཁུ་ཁྲོ་ཐུང་གིས་རྨ་ཆུའི་ཆུ་འགོ་ཡོད་སའི་མཚོ་སྐྱ་རེངས་དང༌།
མཚོ་སྔོ་རེངས་ཉེ་འགྲམ་གྱི་ལྷ་ལུང་གཡུ་མདོ་རྒྱུད་དུ་བསྐྲད་” ཅེས་གསུངས་
ཤིང་། ཁོང་རྣམ་གཉིས་ནས་ལྷ་ལུང་གཡུ་མདོ་ཞེས་པར་གེ་ སར་རྒྱལ་པོའི་
བཞུགས་གནས་ཡོད་ཅེས་ངོས་འཛིན་གཅིག་མཐུན་གནང་ཡོད་ལ་ཨ་མདོ་རྡོ་
བིལ་ཟེར་བའི་ལུང་པར་མཚོ་ནག་སྟོང་རུ་ཟེར་བའི་ས་ཆ་དེ་ཡོད་ཅེས་མདོ་སྨད་
པ་དགེ་འདུན་ཆོས་འཕེལ་གྱིས་བརྩམས་པའི་《དེབ་ཐེར་དཀར་པོ་》ཡི་ནང་དུ་
གསུངས་ཡོད།
ལྗར་པན་རྒྱལ་ཁབ་ཏུ་བོད་རིགས་རིག་གཞུང་ལ་ཞིབ་འཇུག་བྱེད་མཁན་
སྐད་གྲགས་ལྡན་པའི་མཁས་པ་ཡ་མ་ཁུ་ཆི་ཡིས་བརྩམས་པའི་《 སུམ་ཡུལ་གྱི་ས་
ཁམས་ཆགས་ཚུལ་》ཞེས་པའི་ནང་ཁོང་གིས་“ གླིང་པ་ཟེར་བ་ནི་མཛོད་དགེ་
གླིང་ལ་ཟེར། དེའི་གོ་དོན་ནི་རྨེ་ཆུ་དང་། རྨ་ཆུ། རྐ་ཆུ་བཅས་ཆུ་བོ་གསུམ་གྱི་
བར་མཚམས་སུ་གནས་པའི་མཛོད་དགེ་བྱམས་མེའི་བྱང་ངོས་ས་ཆ་དེར་ཟེར།
མཛོད་དགེ་བྱམས་མེ་ཡོད་ས་ནི་ཆིང་རྒྱལ་རབས་དུས་སྐབས་ཀྱི་ཡིག་ཆའི་ནང་
པུ་ཛོར་དགེ་ཟེར་བའི་ས་ཆ་དེ་རེད། ས་ཆ་དེའི་ས་བབ་ནི་མཛོད་དགེ་བྱམས་མེ་
ཡོད་ས་དང་མཐུན་པ་ཧ་ཅང་གསལ་པོ་རེད་” ཅེས་གསུངས། ཁོང་གིས་གླིང་
ནི་མཛོད་དགེ་ས་ཆ་རུ་ཡིན་པ་ངོས་འཛིན་གནང་བ་དང༌། སྔོན་མའི་ཡིག་རྙིང་
འགའ་ཡི་ནང་དུ་གླིང་པ་ཟེར་བ་ནི་སུམ་ཡུལ་དུ་གཏོགས་པའི་མཛོད་དགེ་གླིང་
ཟེར་བའི་ཚོ་པ་དེའི་མངའ་འབངས་ལ་ཟེར་བ་དང་། མཛོད་དགེ་ཞེས་པའང་
ཁྲི་སྲོང་གི་ཕྱག་མཛོད་དགའ་ཡེ་ཤེས་དར་རྒྱས་གླིང་ཡུལ་དུ་མངགས་པ་དགེ་
སློང་གི་ཆ་བྱད་དུ་ཡོད་པས་དེ་ཉིད་གནས་པའི་ཡུལ་ཕྱོགས་ལ་མཛོད་དགེར་
གྲགས་ཤིང་། དེང་ སྐབས་ མཛོད་དགེར་ མཛོར་ དགེ་ ཞེས་ འབོད་ པ་ དང་།
མཛོར་དགེར་འབོད་པའི་ས་ཆ་དེ་ནི་ཀན་སུའུ་ཞིང་ཆེན་ཀན་ལྷོ་བོད་རིགས་རང་
སྐྱོང་ཁུལ་ཉིན་མཁར་ཀུང་ཧྲེ་ཟེར་བ་དེ་ཡིན། བོད་ཀྱི་དེབ་ཐེར་ནང་དུ་ཡང་



མཛོད་དགེ་ནི་གླིང་གི་གནས་ཡུལ་ཡིན་པའི་སྐོར་བཀོད་ཡོད་པ། དཔེར་ན།
《མདོ་སྨད་ཀྱི་ལྗོངས་སུ་ཐུབ་བསྟན་རིན་པོ་ཆེ་ཇི་ལྟར་བྱོན་པའི་ཚུལ་གསལ་
བར་བརྗོད་པ་དེབ་ཐེར་རྒྱ་མཚོ་》ཞེས་པའི་ནང་དུ་རྨ་ཆུ་ ཤར་ནས་ནུབ་ཏུ་
འཁྱོག་པ་རྨ་རྨེ་འདྲེས་མཚམས་སུ་ཚ་གན་བེ་ཤིང་དགའ་ལྡན་རབ་རྒྱས་གླིང་ཇི་
ལྟར་བྱུང་ཚུལ་ནི་ “ པཎ་ཆེན་ཐམས་ཅད་མཁྱེན་པ་དེ་ཉིད་རྒྱ་ཕེབས་ཀྱི་དུས་
སྐྱབས་མགོན་མཆོག་ལ་སྔོན་གླིང་རྗེ་གེ་སར་གྱིས་བཟུང་བའི་མཛོད་དགེ་ཕྱོགས་
དེ་མི་རབས་དུ་མར་དར་འདུག་ཀྱང་ད་ཕན་ཆད་གང་འདྲ་ཡོད་མེད་མི་ཤེས་
པས་དེའི་ས་གནས་ཟིན་ས་ཞིག་ཏུ་དགོན་པ་ཞིག་བྱུང་ན་ཕན་ཐོགས་ཡོད་པ་
འདྲ་སྟེ་ཁྱོད་ཀྱིས་དགོན་ པ་ཞིག་ཐོབ་ཅེས་བཀའ་གནང་ཐུགས་ལ་བཏགས།
ཕྱོགས་མང་པོར་བརྟག་ཞུས་ཕུལ་བའི་ནང་ནས་དགོན་པ་འདེབས་རྩིས་མཛད་
ཀྱང་མཛོད་དགེ་དཔལ་དགོན་སོགས་ཀྱིས་ས་མ་ཕུལ་” ཞེས་གསུངས་སོ། །
མཛོད་དགེ་ནི་མི་རབས་གོང་མ་ཞིག་གིས་བུད་མེད་རེབ་བཟའ། སྟག་
རིང་བཟའ། འབལ་བཟའ་གསུམ་བླངས་པ་དང༌། གསུམ་ ཀར་བུ་ གསུམ་
སྐྱེས། ཕ་འབལ་གྱི་ས་ཆར་ཤི་བ་དང་། ཆེ་བ་རེབ་བཟའི་བུས་ནར་སོན་ཚེ་རྨེ་
སྟོད་བཟུང་བའི་རྒྱུད་པ་ལ་མཛོད་དགེ་སྟོད་མར་གྲགས་པ་དང་། སྟག་རིང་
བཟའི་བུས་རྨ་རྨེ་ཀ་ཆུ་གསུམ་གྱི་བར་ནས་ས་བཟུང་བའི་རྒྱུད་པ་ལ་མཛོད་དགེ་
བྱམས་མེ་དང༌། མཚམས་ཤིག་ཐང་བཟའ་ཞིག་བླངས་པའི་རྒྱུད་པ་གྱེས་པས་
དེ་ལ་ཐང་བསྐོར་ཐོག་ཟེར་བ་དང་། འབལ་བཟའི་བུ་རྒྱུད་དཔོན་བློ་གྲོས་བཟང་
ཟེར་བས་པཎ་ཆེན་ཆོས་རྒྱན་གྱི་སྐུ་ཚེ་སྨད་ལ་མཇལ་བ་སོགས་དང༌། དེའི་
རིགས་རྒྱུད་ནས་བོད་དུ་གྲགས་ཅན་མཁས་པ་མང་པོ་ཞིག་བྱུང་ཚུལ་ཆོས་བྱུང་
ཁག་ལ་རྒྱས་པར་བཀོད་ཡོད་ལ། སྐབས་དེ་དུས་མཛོད་དགེ་གླིང་པ་ནི་དཔལ་
འབྱོར་དང་རིག་གནས་སོགས་དར་ཁྱབ་ཆེ་བའི་ཡུལ་གྲུ་ཞིག་ཡིན་པ་ནི་གསལ་
པོར་བསྟན་ཡོད་པ་རེད། གོང་གསལ་ཕྱི་རྒྱལ་དང་རང་རྒྱལ་མཁས་པ་རྣམས་
63



ཀྱིས་ཞིབ་འཇུག་བྱས་པའི་བརྗོད་ཚུལ་ལ་བལྟས་ན་གླིང་ཟེར་བའི་རྒྱལ་ཕྲན་དེ་
སྟོབས་འབྱོར་ཆེ་བར་གྱུར་པའི་སྐབས་དེའི་མངའ་ཁོངས་དེང་སང་ཟི་ཁྲོན་ཞིང་
ཆེན་གྱི་ནུབ་བྱང་ལས་བརྒལ་བ་དང་། རྨ་ཆུའི་ཆུ་སྟོད་ས་རྒྱུད་ཡོད་ཚད་ཕལ་
ཆེར་གླིང་རྗེ་གེ་སར་རྒྱལ་པོས་དབང་དུ་བསྡུས་ཟིན་པ་གསལ་པོར་མཐོང་ཐུབ་
རྐྱེན་མཛོད་དགེ་ནི་གླིང་གེ་སར་རྒྱལ་པོས་དབང་བསྒྱུར་བྱས་པའི་ས་ཁུལ་ཞིག་
ཡིན་པ་གསལ་པོར་མཐོང་ཐུབ། །
གླིང་གི་ལོ་རྒྱུས་《འཁྲུངས་གླིང་མེ་ཏོག་ར་བ་》ཡི་ནང་གསལ་བའི་གེ་
སར་འཁྲུངས་དུས་སུ་འགོག་མོས་བླངས་པའི་གླུ་དབྱངས་ལས། “ ས་འདི་སྐྱིད་
སོ་ཡག་གི་མདོ། །ཆུ་གཉིས་ཆབ་མ་བརྡབ་འདྲ་ཡོད། །བྲག་གཉིས་མདའ་སྒྲོ་
གཤིབ་འདྲ་ཡོད། །སྤང་གཉིས་བལ་གདན་བཏིང་འདྲ་ཡོད། །བྲག་སྦལ་པ་
འདྲ་བའི་རྩ་བ་རེད། །” ཅེས་པའི་ས་ཆ་དེ་ནི་གེ་སར་གྱི་འཁྲུངས་ཡུལ་ཡིན་
པར་མཁས་པ་སྔ་མ་མང་པོ་གྲོས་མཐུན། ས་དེ་ན་ད་ལྟ་གེ་སར་གྱི་ལྷ་ཁང་ཞིག་
བཞེངས་ཡོད། དེའི་ནང་ན་གེ་སར་གྱི་ཡིན་པར་གྲགས་པའི་ཁྲབ་རྨོག་ཕུབ་
གསུམ་དང་། མདའ་གྲི་མདུང་སོགས་གོ་མཚོན་ གྱི་རིགས་དང་། སྒ་སྲབ་
མཐུར་གསུམ། ཞྭ་གོས་ལྷམ་གསུམ་དངོས་སུ་མཐོང་རྒྱུ་ཡོད་པ་མ་ཟད། རྒྱ་ཚ་
ཞལ་དཀར་གྱིས་གཙོ་བྱས་པའི་གླིང་གི་དཔའ་རྟུལ་སུམ་བཅུ་རེ་རེའི་འདྲ་འབག་
ཆེན་པོ་རེ་བཞེངས་ཡོད་ཅིང་། རྫོང་ཆེན་བཅོ་བརྒྱད་ཕབ་པ་སོགས་ཀྱི་ལོ་རྒྱུས་
རི་མོ་མང་པོ་བྲིས་ཡོད། ལྷ་ཁང་དེ་ནི་སྔོན་ཆད་གེ་སར་འཁྲུངས་སའི་མཁར་
རྙིང་གི་ཤུལ་དུ་བཞེངས་པ་ཡིན་ཞེས་ལྷ་ཁང་དེའི་དཀར་ཆག་ན་གསལ་བར་
བྲིས་ཡོད་སྐད། མདོ་སྨད་རི་བོ་དན་ཏིག་གི་ཉེ་འཁོར་གྱི་སེན་གདུང་ཞེས་པའི་
རི་བོ་ཆེན་པོའི་རྩེ་མོ་ན་གེ་སར་རྒྱལ་པོའི་ཡིན་ཟེར་བའི་རང་འཐག་གི་རྡོ་བཟོས་
མ་ཤིན་ཏུ་ཆེན་པོ་ཆ་གཅིག་དང་། དེའི་ཉེ་འཁོར་ན་གེ་སར་རྒྱལ་པོའི་ཡིན་ཟེར་
བའི་རྡོའི་ཁྲི་རྒྱབ་ཡོལ་དང་ལྡན་པ་ཞིག་ཀྱང་ཡོད། ས་དེ་ན་སྔོན་ཆད་གེ་སར་



རྒྱལ་པོའི་ཁྲབ་དང་གནའ་རབས་ཀྱི་རྗེས་ཤུལ་ཧ་ཅང་མང་པོ་ཡོད། མགོ་ལོག་
ན་ད་སྐབས་དཔའ་མོ་ཨ་སྟག་ལྷ་མོའི་སྐུ་མཁར་ཡིན་ཟེར་བའི་རྫ་རྡོ་ཆེན་པོ་ལས་
སྐྲུན་པའི་མཁར་ཡིན་པར་གྲགས་པའི་རྡོ་མཁར་གྱི་ཤུལ་དང༌། འབྲུག་མོའི་ཆུ་
ཁྲི་དང༌། གེ་སར་གྱི་བཞུགས་ཁྲི། འབྲུག་མོའི་གསེས་མཁར། ཕོ་བྲང་སྟག་
རྩེའི་མཁར་ཤུལ་ཡིན་ཟེར་བ་སོགས་ཀྱི་གནའ་བོའི་དངོས་ ཤུལ་ཧ་ཅང་མང༌།
དེ་བཞིན་དུ་གླིང་གི་དུས་ཀྱི་ལྷ་སྡེ་རྣམས་ཀྱང་ད་ལྟ་ཁམས་ཕྱོགས་ཀྱི་གླིང་རུ་བ་
རྣམས་དང༌། རྨ་ཡུལ་སྟོད་སྨད་ཀྱི་གླིང་རུ་བ། མཛོད་དགེའི་གླིང་པ་སོགས་
མདོ་ཁམས་སྟོད་སྨད་ལ་ཐོར་ཡོད་པའི་གླིང་པར་གྲགས། ད་ལྟའི་ཁམས་སྡེ་
དགེའི་གླིང་ཚང་རྒྱལ་པོ་ནི་གླིང་གི་གདུང་བརྒྱུད་འཁྲུལ་མེད་ཡིན་པ་སྡེ་དགེ་གླིང་
ཚང་གི་རུས་མཛོད་ན་ཤིན་ཏུ་གསལ་པོར་བཤད་ཡོད། སྤྱིར་གླིང་གི་ལོ་རྒྱུས་
སྒྲུང་ ཡིག་ ཆེ་ ཆུང་། ཡིག་ ཚང་ གསར་ རྙིང༌། གནའ་ རྫས་ མཁར་ ཤུལ།
དམངས་ཁྲོད་ཀྱི་བཤད་སྲོལ་སོགས་ཕྱོགས་གང་ཐད་ལ་དཔྱད་ནའང་ཁམས་རྫ་
འབྲིའི་བར་གྱི་སྐྱིད་སོས་ཡག་གི་ཁ་མདོ་(སྡེ་དགེའི་ཁོངས་) ཟེར་བའི་ས་དེ་ནི་
གླིང་གེ་སར་གྱི་འཁྲུངས་ཡུལ་ཡིན་པ་དང་། རྨ་ཡུལ་གྱི་སྟོད་སྨད་དུ་གླིང་གི་རུ་བ་
སྡོད་མྱོང་བ་དང༌། གེ་སར་གཞོན་ནུའི་དུས་སུ་རྨ་ཡུལ་དུ་ཕེབས་ནས་ས་བཟུང་
ཞིང༌། མཐར་རྨ་རྒྱལ་གངས་ཀྱི་རི་བོའི་ཉེ་འདབས་སུ་གཤེགས་སོ། །
དྲུག་པ། གེ་སར་དམག་གི་ རྒྱལ་ པོ་ ཞེས་པ་དེ་གླིང་གེ་
སར་རྒྱལ་པོ་མིན།
བཙན་པོ་སྲོང་བཙན་སྒམ་པོའི་སྐབས་སུ་བྱུང་བའི་གནས་ཚུལ་གྱི་རྟོགས་
བརྗོད་དག་ན་གེ་སར་དམག་གི་རྒྱལ་པོ་ཞེས་དཔའ་རྩལ་འཛོམས་ཤིང་མཐུ་
ནུས་ལྡན་པའི་རྒྱལ་པོ་ཞིག་དང༌། གེ་སར་དམག་གི་རྒྱལ་ཁམས་ཞེས་ནོར་
ལོངས་སྤྱོད་འཛོམས་ཤིང་སྟོབས་འབྱོར་མངའ་ཐང་དཔག་ཏུ་མེད་པ་མངའ་



བའི་ཡུལ་ཞིག་ཡོད་ཚུལ་བྲིས་ཡོད། བོད་ཀྱི་ལོ་རྒྱུས་དེབ་ཐེར་ནང་ཐོན་པའི་གེ་
སར་དམག་གི་རྒྱལ་པོ་ཞེས་པའི་དོན་འདི་ལ་འཁྲུལ་ནས་འགའ་རེས་གླིང་གེ་
སར་རྒྱལ་པོ་ཞེས་ཟེར་བ་དེ་སྲོང་བཙན་སྒམ་པོའི་དུས་སམ་དེའི་ཡན་ཆོད་དུ་
བྱུང་བ་ཞིག་རེད་ཟེར། ལ་ལས་གེ་སར་ཟེར་བ་སྲོང་བཙན་མ་བྱོན་གོང་གི་མི་
ཞིག་ཡིན་སྲིད། གལ་ཏེ་སྲོང་བཙན་གྱི་དུས་སུ་བྱུང་བ་ཞིག་ཡིན་ན་སྲོང་བཙན་
གྱི་རྗེས་སུ་བོད་ལ་ཡི་གེ་ཡོད་པས་བོད་ཀྱི་ལོ་རྒྱུས་ཀྱི་དཔེ་ཆའི་ནང་ན་གེ་སར་གྱི་
རྣམ་ཐར་བྲིས་མེད་པར་གཞིགས་ན་གླིང་གེ་སར་དེ་སྲོང་བཙན་སྒམ་པོའི་སྔོན་
ཏེ་བོད་ཡིག་མ་དར་གོང་གི་མི་ཞིག་ཡིན་པས་བོད་ཀྱི་ལོ་རྒྱུས་དཔེ་ཆའི་ཐོག་ཏུ་
འགོད་མ་ཐུབ་པ་ཡིན་ནོ་ཞེས་སོགས་མང་དུ་བཤད། སྤྱིར་ལོ་རྒྱུས་ཀྱི་ཐོག་ཏུ་
བྱུང་བའི་ཡུལ་རེ་རེ་དང་། ལུང་པ་རེ་རེ། བྱ་བ་ཆེ་ཆུང་ཚང་མ་ལོ་རྒྱུས་ཀྱི་དེབ་
ཐེར་དུ་འབྲི་ཚོད་ག་ལ་ཡོད། གླིང་ཡུལ་ཞེས་པ་ནི་སྐབས་དེའི་བོད་ཀྱི་ས་ཁུལ་
ཆུང་ངུ་ཞིག་གི་མིང་ཡིན་པ་དང་། གླིང་གི་གདུང་རབས་ཀྱང་ཡུན་རིང་པོ་མ་
གནས། ཁྱད་བར་དུ་གེ་སར་བྱུང་བའི་སྐབས་སུ་བོད་ཀྱི་རྒྱལ་རབས་སིལ་བུར་
ཐོར་ཟིན་པས་བོད་ཡོངས་ལ་མངའ་དབང་བསྒྱུར་བའི་རྒྱལ་པོ་ཞིག་ཀྱང་མེད་ལ།
བོད་ཀྱི་གནས་ཚུལ་ཡང་རྙོག་འཛིང་ལྡན་པ་ཞིག་ཡིན་པ་སོགས་ཀྱིས་གླིང་ཡུལ་
དང་གླིང་སེང་ཆེན་རྒྱལ་པོའི་རྣམ་ཐར་ཆ་ཚང་ཞིག་འབྲི་མཁན་མ་བྱུང་བའམ།
གལ་སྲིད་ཆ་ཚང་བྲིས་པའི་ལོ་རྒྱུས་ཤིག་ཡོད་པའི་དབང་དུ་བཏང་ནའང་དུས་
དེར་གཡུལ་འཁྲུག་གི་རྐྱེན་པས་ལོ་རྒྱུས་ཀྱི་དཔེ་ཆ་ཆ་ལག་ཚང་བ་ཞིག་ལྷག་རྒྱུ་དེ་
ཡང་དཀའ་མོ་ཞིག་ཡིན། འོན་ཀྱང་གླིང་ལ་ལོ་རྒྱུས་ཀྱི་དེབ་ཐེར་གཏན་ནས་
མེད་པ་ཞིག་ག་ལ་ཡིན། སྤྱིར་ད་ལྟ་དཔར་དང་དཔར་མུས་སུ་ཡོད་པའི་གེ་སར་
སྒྲུང་ཡིག་དང་། ཁྱད་པར་དུ་《འཁྲུངས་གླིང་མེ་ཏོག་ར་བ་》དང༌། 《རྨ་ས་
བཟུང་དར་གྱི་མདུད་པ།》《བདུད་འདུལ་》སོགས་ཀྱི་ནང་ན་ཡང་གླིང་གེ་སར་
དང་། གླིང་ཡུལ་གྱི་ལོ་རྒྱུས་སིལ་བུར་ཐོར་བ་མང་པོ་བསྡུ་རྒྱུ་ཡོད། ལོ་རྒྱུས་དེ་
66



དག་ལས་གླིང་ཡུལ་གྱི་ས་རྒྱ་ཆེ་ཆུང༌། མི་ཡི་གོམས་འདྲིས། ཡུལ་གྱི་ལུགས་སྲོལ་
མཐོ་དམན། མིའི་ཆ་ལུགས། ཡུལ་ཁམས་སྐྱོང་བའི་དཔའ་རྟུལ་རྣམས་ཀྱི་
ཐོབ་ཐང༌། ཕོ་བྲང་དང་མཁར་གྱི་ཆ་ལུགས། གླིང་དང་ཡུལ་གཞན་པའི་བར་
གྱི་འབྲེལ་བ་སོགས་ཀྱི་གནས་ཚུལ་རྒྱས་བསྡུས་མ་ངེས་པ་མང་པོ་ཞིག་བྲིས་ཡོད་
པ་དག་ལས་གླིང་གེ་སར་དུས་སྐབས་གང་ལ་ཡུལ་ གང་དུ་འཁྲུངས་པ་དང༌།
རིགས་རུས་ཆོ་འབྲང་ཅི་འདྲ་ཡིན་པ་སོགས་རྟོགས་ཐུབ། །
སྤྱིར་གེ་སར་ཟེར་བའི་མིང་འདི་ཡང་གླིང་གེ་སར་གཅིག་པུར་མ་ངེས་
ཤིང་། གེ་སར་རྒྱལ་པོ་ཞེས་ཁྱབ་གདལ་ཅུང་ཆེ་བ་དང་། དེ་མིན་གླིང་སེང་ཆེན་
གེ་སར་རྒྱལ་པོ། འ་གླིང་གེ་སར། འ་དཔེ་གེ་སར་སོགས་འབོད་ཀྱི་ཡོད་པ་རེད།
བོད་སྐད་ནང་གེ་སར་རྒྱལ་པོ་ཟེར་བ་དེ་སོག་སྐད་ནང་དུ་གེ་སར་རྗེ་བོ་དང་།
པུ་ལི་ཡ་ཐེ་སོག་རིགས་ས་ཁུལ་དུ་འ་དཔེ་གེ་སར་ཞེས་འབོད་པ་དང༌། སྤྱིར་
བོད་རིགས་ས་ཁུལ་དུ་གླིང་གེ་སར་རྒྱལ་པོའི་སྒྲུང་ཁོ་ནར་དར་ཁྱབ་ཆེ་བ་དང་།
ཟི་ཁྲོན་ཁོངས་ཡིན་དབུ་རྫོང་པད་མ་བོད་རིགས་ས་ཁུལ་དུ་འ་གླིང་གེ་སར་རྒྱལ་
པོའི་སྒྲུང་དར་ཁྱབ་ཆེ་བ་ཡོད་པ་རེད། 《གདོང་གི་ཐང་ཡིག་》ལས། “ སྣང་
བ་མཐའ་ཡས་ཆོས་སྐུ་ཀུན་དུ་བཟང༌། ལྷ་ཀླུ་མི་དང་འབྲེལ་བའི་སྤྲུལ་པ་ཞིག
སྟག་གི་མགོ་བོ་སྦྲུལ་གྱི་མཇུག་མ་ཅན། འཛམ་གླིང་ལྗོངས་འདིར་སེང་ཆེན་
མཐུར་མེད་སྨྱོ་” ཞེས་སྟག་གི་ལོར་སྐུ་འཁྲུངས་པ་དང༌། སྦྲུལ་གྱི་ལོར་འདས་
པར་བསྟན་ཡོད་པ་དང༌། ཡང་ཡུན་ནན་བདེ་ཆེན་རྫོང་དུ་《འཛམ་གླིང་སེང་
ཆེན་རྒྱལ་པོ་གེ་སར་གྱིས་རྒྱུ་འདུལ་ལེ་ཚན་》ཞེས་པའི་དཔེ་དེབ་ཅིག་གསར་
རྙེད་བྱུང་བ་དེ་ས་ཆ་གཞན་དུ་མཐོང་རྒྱུ་མེད་པ་ཞིག་ཡིན་པ་དང༌། སྒྲུང་དེབ་
ནང་དུ་ཡང་ས་ཆ་དེ་རང་གི་ཁྱད་ཆོས་ཟབ་མོ་ལྡན་ཡོད་པ་རེད། ནང་སོག་སྐུ་
ཞབས་སངས་རྒྱས་གྲགས་པས་སོག་ཡིག་《གེ་སར་གྱི་རྣམ་ཐར་》བསྒྱུར་སྐབས་
བྲིས་པའི་འགོ་བརྗོད་ནང་དུ་“ བོད་ཡིག་གི་《གླིང་གེ་སར་རྒྱལ་པོའི་སྒྲུང་》གི་



མཇུག་བྱང་དུ་སེང་ཆེན་རྒྱལ་པོ་གེ་སར་སྐུ་ཚེ་འདས་རྗེས་དྲུང་གནས་སྙན་ངག་
པ་ཨར་བུ་ཆོས་དཔལ་བླ་མས་སེང་ཆེན་རྒྱལ་པོའི་རྣམ་ཐར་ཆད་ལུས་མེད་པ་ཇི་
བཞིན་དུ་བྲིས་སོ་ཞེས་གསལ་འདུག་” ཅེས་འཁོད་ཡོད་པ་རེད། གོང་གསལ་
དེ་དག་གི་ཐོག་ནས་ས་ཁུལ་ལམ་ཡང་ན་ཚོ་པ་གང་ཞིག་གི་མིང་དེ་གེ་སར་རྒྱལ་
པོའི་མཚན་སྙན་ཐོག་ཏུ་སྣོན་པའི་རྒྱུ་མཚན་ནི་ས་ཆ་དེ་གའི་མི་དམངས་རྣམས་
ཀྱིས་དཔའ་བོ་ངོ་མཚར་ཅན་དང་། གེ་སར་རྒྱལ་པོའི་དབར་གནའ་སྔ་མོ་ནས་
ཤུལ་རྒྱུན་ལྡན་པའི་གེ་སར་རྒྱལ་པོའི་འབྲེལ་བ་མཚོན་ཐུབ་པ་དང༌། སྒོས་སུ་
དམངས་ཁྲོད་རིག་རྩལ་པ་ཚོས་ས་ཆ་ཁག་སོ་སོའི་ཁྱད་ཆོས་དང༌། མི་རིགས་
རང་ཉིད་ཀྱི་ཉམས་འགྱུར་སྣ་ཚོགས་མཚོན་པར་བྱས་པ་ཞིག་རེད། དེས་ན་
བོད་ཀྱི་དེབ་ཐེར་ཁག་ ཏུ་ཇི་ལྟར་ཡིན་ཞེས་ན་《མ་ཎི་བཀའ་འབུམ་》དང༌།
《པད་མ་བཀའ་ཐང༌།》《རྒྱལ་རབས་ཆོས་འབྱུང་གསལ་བའི་མེ་ལོང་》སོགས་
སུ་“ རྒྱ་གར་ཆོས་ཀྱི་རྒྱལ་པོའི་བློན་པོ་རྟ་པ་བརྒྱ། གེ་སར་དམག་གི་རྒྱལ་པོའི་
བློན་པོ་རྟ་པ་བརྒྱ། སྟག་གཟིག་ནོར་གྱི་རྒྱལ་པོའི་བློན་པོ་རྟ་པ་བརྒྱ། བྷ་ཏ་ཧོར་
གྱི་རྒྱལ་པོའི་བློན་པོ་རྟ་པ་བརྒྱ་ཡང་ཀོང་ཇོ་འདོད་པ་ལ་སླེབས་” ཞེས་དང་།
《དཔྱིད་ཀྱི་རྒྱལ་མོའི་གླུ་དབྱངས་》ལས། “རྒྱ་གར་ཆོས་ཀྱི་རྒྱལ་པོ། སྟག་
གཟིག་ནོར་གྱི་རྒྱལ་པོ། གེ་སར་དམག་གི་རྒྱལ་པོ། གཟུགས་མཛེས་ཁྲོམ་གྱི་
རྒྱལ་པོ་བཞིའི་བློན་པོ་ལྔ་བརྒྱ་ཡང་ལྷ་ཅིག་སྤྱན་འདྲེན་པའི་ཆེད་དུ་རྒྱ་རྗེའི་ཕོ་
བྲང་དུ་སླེབས་” ཞེས་དང་། 《 ཡིག་ཚང་མཁས་པའི་ དགའ་བྱེད་》ལས།
“ དེའི་དུས་ན་ལྷ་ཅིག་སློང་བ་ལ་རྒྱ་གར། སྟག་གཟིག ཁྲོམ་གེ་སར། ཧོར་གྱི་
རྒྱལ་པོ་དང་བཅས་ཀྱང་རྟ་པ་བརྒྱ་བརྒྱ་སླེབས་” ཞེས་གསུངས་ཤིང་། དེ་ལྟར་
གེ་སར་དམག་གི་རྒྱལ་པོ་དང༌། ཁྲོམ་གེ་སར་ཞེས་བརྗོད་ཚུལ་མི་འདྲ་བ་བསྟན་
ཡོད་པ་རེད། རྒྱ་གར་ནི་དེང་སང་གི་ཧིན་རྡུ་རྒྱལ་ཁབ་དང༌། ཏ་ཟིག་གམ་
སྟག་གཟིག་ནི་རྒྱ་གར་ནུབ་ཕྱོགས་ཀྱི་མི་རིགས་ཤིག་ཡིན་པ་དང་རྒྱ་སྐད་དུ་པོའོ་



སི་( ; gr ) ཞེས་ཟེར་བར་གྲགས། ཧོར་ཞེས་པ་ནི་བོད་ཀྱི་ལོ་རྒྱུས་ཐོག་སྤྱིར་
སོག་པོའི་རྒྱལ་ཁམས་ལ་ཟེར་གྱི་ཡོད་པ་རྣམས་ནི་རྗེས་ཤུལ་གསལ་པོར་རྙེད་
ཐུབ་པ་ཞིག་རེད། དེབ་ཐེར་མང་ཆེ་བའི་ནང་ཧོར་རམ་བྷ་ཏ་ཧོར་ཞེས་བྲིས་
ཡོད་རུང་《དཔྱིད་ཀྱི་རྒྱལ་མོའི་གླུ་དབྱངས་》ནང་ཧོར་དང་ཁྲོམ་གཉིས་དོན་
གཅིག་ཏུ་བཞག་པ་ནི་ཡིག་ནོར་ཞིག་ནི་ཡིན་མི་སྲིད་པ་དང༌། ཡང་《ཆོས་
འབྱུང་ངོ་མཚར་རྒྱ་མཚོ》ཞེས་པའི་དེབ་ཐེར་ནང་དུ་སྲོང་བཙན་སྒམ་པོས་རྒྱལ་
སྲིད་བཟུང་ཤིང་། དམར་པོ་རི་ལ་ཕོ་བྲང་ཆེན་པོ་འཇིགས་ཤིང་ངོ་མཚར་བ་
བཏབ་པ་དང་། སྙན་གྲགས་རྒྱ་ཆེར་གྲགས་རྗེས་“ རྒྱ་གར། རྒྱ་ནག ཁྲོམ་གེ་
སར། སྟག་གཟིག་སོགས་ཀྱི་རྒྱལ་པོ་རྣམས་ཀྱིས་ཀྱང་དཔྱ་ སྐྱེས་ལོ་ ཐང་དུ་
འབུལ་ཞིང་། དཀོར་སྒྲོམ་དང་འཕྲིན་ཡིག་འབུལ། འཇམ་དབྱངས་ཀྱི་སྤྲུལ་པ་
ཐོན་མི་སམ་བྷོ་ཊས་སྔོན་མེད་ཡི་གེའི་འདུ་བྱེད་བརྩམས་” ཞེས་གསུངས་པ་
དང༌། 《ལ་དྭགས་རྒྱལ་རབས་》ཞེས་པའི་དེབ་ཐེར་ནང་རིགས་རྒྱུད་བརྗོད་
སྐབས་་ ཁ་ཆེ། ཟ་ཧོར། ཨོ་རྒྱན། ཏ་ཟིག ཁྲོམ་གེ་སར་འདན་མ། རྣ་
རྣམས་ཐོན་མི་གྲུ་གུ་” ཞེས་ བརྗོད་ ལ། དཔའ་ བོ་ གཙུག་ ལག་ཕྲེང་བས་
བརྩམས་པའི་《ཆོས་འབྱུང་མཁས་པའི་དགའ་སྟོན་》ནང་དུ་ཡང་“ ཆོས་རྒྱལ་
སྲོང་བཙན་སྒམ་པོས་རྒྱལ་སྲིད་བཟུང་ཞིང་དམར་པོ་རི་ལ་ཕོ་བྲང་བཏབ་སྟེ་ཆོས་
རྒྱལ་ཉིད་འགྲོ་བའི་དོན་དུ་གཡེལ་མེད་དུ་བཞུགས་པ་དང༌། དེ་ཚེ་རྒྱ་གར་རྒྱ་
ནག་ཁྲོམ་གེ་སར། །སྟག་གཟིག་ལ་སོགས་མཐའ་ཡི་རྒྱལ་པོ་ཀུན། །སྤྲུལ་པའི་
རྒྱལ་པོ་ཤིན་ཏུ་གཞོན་ནུ་ཡིས། །རྒྱལ་སྲིད་ཆོས་བཞིན་སྐྱོང་བའི་ངོ་མཚར་
ཐོས། །རེ་རེ་བཞིན་ནས་དཔྱ་ སྐྱེས་ལོ་ ཏང་དུ། །འབུལ་ཞིང་ དཀོར་སྒྲོམ་
འཕྲིན་ཡིག་རྒྱ་ཆེར་ཕུལ། །” ཞེས་གསུངས་པ་སོགས་ལ་དཔྱད་ན་ཁྲོམ་གེ་སར་
དང་ཧོར་གཉིས་གོ་དོན་གཅིག་ཏུ་ངེས་པ་མཐོང་ཐུབ། སྤྱིར་ཧོར་ཞེས་པའི་ཡི་
གེ་འདིར་སོག་རིགས་དང་། བོད་བྱང་ཐང་གི་འབྲོག་པ། དེང་སང་གི་ཐུར་ཆི་
69



སོགས་དང༌། ཧོར་ཁོག་ཁག་ལྔ་ཞེས་པའང་ཟི་ཁྲོན་ཞིང་ཆེན་དཀར་མཛེས་
བོད་རིགས་རང་སྐྱོང་ཁུལ་ཁོངས་རྟའུ་དང༌། བྲག་མགོ ཏྲེ་བོ། དཀར་མཛེས་
སྟོང་བསྐོར་བཅས་ཀྱི་སྤྱི་མིང་ལ་གོ་བ་སོགས་བོད་ཡིག་གི་ནང་དུ་བཤད་པའི་
ཧོར་ལ་སྐབས་དོན་མི་འདྲ་བའི་སྒོ་ནས་ངོས་འཛིན་མི་འདྲ་བ་བྱེད་དགོས་ཀྱང་
སྐབས་འདིར་ཧོར་ཞེས་པ་སོག་པོ་ལ་ངོས་འཛིན་བྱེད་དགོས་པ་འདུག་སྙམ།
གོང་སྨོས་དེབ་ཐེར་དེ་དག་ལ་འགའ་རེས་གེ་སར་དམག་གི་རྒྱལ་པོ་ཞེས་རྒྱལ་
ཕྲན་གཅིག་ཏུ་ངོས་འཛིན་གནང་ཡོད་པ་དང༌། འགའ་རེས་ཁྲོམ་གེ་སར་ཞེས་
རྒྱལ་ཕྲན་གཅིག་ཏུ་ངོས་འཛིན་གནང་ཡོད་ཅིང་། རྒྱལ་ཕྲན་དེ་དག་ལ་ཕན་
ཚུན་འགལ་བའི་ཕྱོགས་གསལ་པོར་གནས་ཡོད། ཐུན་མོང་ཐོག་ངོས་འཛིན་
གཅིག་ཏུ་གནང་བ་ནི་གེ་སར་དམག་གི་རྒྱལ་པོའམ་ཁྲོམ་གེ་སར་ཞེས་པ་ནི་སྲོང་
བཙན་སྒམ་པོ་དང་དུས་མཉམ་ཡིན་པ་མ་ཟད་རྒྱལ་ཕྲན་ཞིག་གི་རྒྱལ་པོ་ཡང་
ཡིན་པ་དེ་རེད། །
སྲོང་བཙན་སྒམ་པོ་ནི་བོད་ཀྱི་རྒྱལ་པོ་གཉའ་ཁྲི་བཙན་པོ་ནས་རྩིས་པའི་
རྒྱལ་པོ་སོ་གསུམ་པ་ཡིན་པ་དང་། ཁོང་བོད་ཀྱི་རབ་བྱུང་གོང་གི་ལོ་བཞི་བརྒྱ་
བཅུ་གཉིས་པ་མེ་གླང་སྤྱི་ལོ་617ལོར་འཁྲུངས་པ་དང་། འདས་ལོའི་ཐད་སྤྱི་
ལོ་650ལོར་གཤེགས་པ་དང༌། སྤྱི་ལོ་698ལོར་གཤེགས་པའི་བཞེད་ལུགས་མི་
མཐུན་པ་ཡོད་རུང་གང་ལྟར་དུས་རབས་བདུན་པའི་ནང་བྱུང་བ་ཞིག་ཡིན།
《བསྟན་རྩིས་ཀུན་ལས་བཏུས་པ་》ཞེས་པའི་དེབ་ཐེར་ནང་“ སྲོང་བཙན་དུས་
ཀྱི་ཨོ་རོད་ཇུན་གར་ལ་གེ་སར་དམག་གི་རྒྱལ་པོ་ཞེས་འབོད་པ་དང་མང་མཐུན་
ཙམ་མོ། ལོ་རྒྱུས་ཀྱི་བློ་གྲོས་ཞན་པ་འགས་གེ་སར་དམག་གི་རྒྱལ་པོ་གླིང་གེ་
སར་གཉིས་གཅིག་ཏུ་བྱེད་པ་ནི་རྣམ་པར་འཁྱམས་པའོ་” ཞེས་གསུངས། དེར་
བརྟེན་གེ་སར་དམག་གི་རྒྱལ་པོའམ་ཁྲོམ་གེ་སར་ཞེས་པ་སོག་རིགས་ཀྱི་རྒྱལ་པོ་
ཞིག་ལ་གོ་དགོས་པ་དང༌། གླིང་གེ་སར་རྒྱལ་པོ་ནི་དུས་རབས་བཅུ་པའི་ནང་



བྱུང་བ་ཞིག་ཡིན་པའི་རྒྱུ་མཚན་གོང་དུ་ཞུས་པ་ལྟར་གེ་སར་དམག་གི་རྒྱལ་པོ་
དང་ཁྲོམ་གེ་སར་ཞེས་པ་གླིང་གེ་སར་རྒྱལ་པོ་དང་འབྱུང་གཞི་གཅིག་ཏུ་ངོས་
འཛིན་བྱེད་མི་རུང་ངོ་། །
མཁས་པ་འགའ་རེས་ཏུན་ཧོང་ནས་ཐོན་པའི་གནའ་རབས་ཀྱི་བོད་
ཡིག་ཡིག་ཆ་འགར་གཞིར་བཟུང་སྟེ་ཁྲོམ་ཟེར་བ་ནི་གནའ་དུས་ཀྱི་ཀའོ་ཁྲང་ལ་
ངོས་འཛིན་གནང་སྟེ་དེང་སང་ཤིན་ཅང་གི་ཐུ་ལུ་ཧྥུན་གཤོངས་ས་ལ་ཟེར་
གསུངས་པ་དང་། ཟི་ཁྲོན་ཞིང་ཆེན་ཁོངས་སུ་ཡང་མུ་ལི་བོད་རིགས་རང་སྐྱོང་
དུ་བོད་རིགས་ཚོ་པ་ཁག་དྲུག་གནས་ཡོད་པ་དེའི་ནང་ཚོ་པ་ཁག་གཅིག་ལ་ཁྲོམ་
མི་ཟེར་བ་མ་ཟད། ཡུལ་སྐད་དུ་ཕར་མི་ལའང་ཁྲོམ་ཟེར་ཞིང་མི་གྲངས་ཁྲི་
གཅིག་ལྷག་ཙམ་ཡོད་པ་རེད་ཟེར། མུ་ལི་ནི་གནའ་དུས་ནས་ད་ལྟའི་བར་དུ་
བོད་རིགས་ས་ཁུལ་གཞན་དང་འབྲེལ་བ་དམ་ཟབ་ཡོད་པ་དང༌། བོད་རིགས་
ཆེས་མང་བ་ཡོད་པའི་མི་རིགས་འདྲེས་སྡོད་ས་ཁུལ་ཞིག་རེད། 《མུ་ལི་ཆོས་
འབྱུང་》ཞེས་པའི་ལོ་རྒྱུས་ཡིག་ཆ་དེའི་ནང་ནས་མུ་ལི་ནི་མདོ་སྨད་ཀྱི་ཁོངས་སུ་
གཏོགས་པ་ཤིག་ཡིན་པ་གསལ་པོར་བཀོད་ཡོད་པ་དང༌། མ་མཐར་ཡང་དུས་
རབས་བཅུ་དྲུག་ནས་འགོ་ཚུགས་ཏེ་ཁྲོམ་མིའི་རིམ་བྱུང་རྗེ་བོ་རྣམས་ཀྱིས་མུ་
ལིའི་ཆོས་སྲིད་གཉིས་ཀྱི་དབང་བསྒྱུར་བྱས་པར་བརྟེན་མངའ་འབངས་ཚོས་
འབར་ཚང་ཞེས་འབོད་པ་དང་། མིང་རྒྱལ་རབས་དང་ཆིང་རྒྱལ་རབས་ཀྱི་དུས་
འཇང་ས་ཐང་རྒྱལ་པོའི་དབང་ཤུགས་ལ་ངོ་རྒོལ་བྱེད་ཆེད་ཡུན་རིང་རྙོག་འཛིང་
ཆེ་བའི་འཐབ་རྩོད་བྱས་མཐར་མུ་ལི་ས་ཆར་དགེ་ལུགས་པའི་དགོན་པ་མང་པོ་
བཙུགས་ཏེ་སངས་རྒྱས་ཆོས་ལུགས་པའི་སྟོབས་ཤུགས་ཆེས་ཆེར་འཕེལ་རྗེས་མུ་
ལི་རྒྱལ་པོས་གཞི་ནས་སྡེ་པ་གཞུང་གི་རྒྱབ་སྐྱོར་འོག་མུ་ལིའི་ས་ཆ་ཡོངས་སུ་
དབང་དུ་བསྒྱུར་ཐུབ་པ་བྱུང་བ་རེད། མུ་ལིའི་ས་ཆར་དར་ཁྱབ་ཆེ་བ་ནི་ཁྲོམ་གེ་
སར་རྒྱལ་པོའི་སྒྲུང་ཡིན་ཞིང་། སྒྲུང་དེབ་བྲིས་མ་ཡོད་པ་མ་ཟད། དེ་གའི་སྒྲུང་



མཁན་འགའ་ཞིག་གིས་ཁྲོམ་གེ་སར་རྒྱལ་པོའི་སྒྲུང་སྐོར་ཚན་སུམ་ཅུ་རྩ་ལྔ་ཙམ་
བཤད་ཐུབ་པར་གྲགས་ལ་མཁས་པ་འགའ་རེས་ཁྲོམ་ཟེར་བའི་ཚིག་དེ་རང་རྒྱལ་
གྱི་ས་ཆ་གཉིས་དང་འབྲེལ་བ་ཡོད་པ་སྟེ་གཅིག་ནི་ཤིན་ཅང་ཐུ་ལུ་ཕན་ཡིན་པ་
དང༌། གཅིག་ནི་ཟི་ཁྲོན་དཀར་མཛེས་རང་སྐྱོང་ཁུལ་གྱི་དཔའ་ཡུལ་རྫོང་ཁྲོམ་
ཐར་ཟེར་བའི་ས་ཆ་དེ་ཡིན་ཞེས་གསུངས་ཡོད་རུང་གང་ལྟར་གླིང་གེ་སར་རྒྱལ་
པོའི་སྒྲུང་ལ་ཕྱིས་སུ་སྒྲུང་མཁན་རིག་རྩལ་པ་ཚོས་ཁྲོམ་གེ་སར་རྒྱལ་པོའི་སྒྲུང་
ཞེས་སྒྲོ་བཏགས་བྱས་པ་ལས་སྲོང་བཙན་སྒམ་པོའི་དུས་ཀྱི་ཁྲོམ་གེ་སར་ཞེས་པ་
དེ་དང་གཅིག་ཏུ་འཇོག་མི་རུང༌།
འོ་ན་སྲོང་བཙན་སྐབས་ཀྱི་གེ་སར་དམག་གི་རྒྱལ་ཁམས་དང༌། གེ་སར་
དམག་གི་རྒྱལ་པོ་ཞེས་པ་དེ་ཡུལ་གང་དང་མི་སུ་ཡིན་དང༌། གླིང་རྗེ་གེ་སར་
རྒྱལ་པོ་དང་། གླིང་གི་ཡུལ་ཞེས་པ་དེ་གང་ཡིན་ཞེ་ན། མཁས་པ་གྲགས་ཆེན་
དག་གིས་ད་ལྟ་ཤིན་ཅང་གི་ཁོངས་སུ་གཏོགས་པའི་ལི་ཡུལ་དང་ས་འདྲེས་ཨོ་
རོད་ཇོང་གུར་ས་ཆ་འདི་ཡིན་པར་ངོས་འཛིན། དེའི་ཁུངས་གཏུགས་ས་ནི་
ལྕང་སྐྱ་རོལ་པའི་རྡོ་རྗེའི་བཀའ་འབུམ་དང་། སྒྲུང་ཡིག་མང་པོ་ཞིག་གི་ནང་དུ་
བྱང་ན་གེ་སར་དམག་གི་རྒྱལ་པོ་ཡོད་ཅེས་གསལ་བར་གསུངས་པ་དང༌། ཚེ་
ཏན་ཞབས་དྲུང་གིས་ཀྱང་གེ་སར་དམག་གི་ཡུལ་ཞེས་པ་ནི་བོད་ཀྱི་ནུབ་བྱང་གི་
མཐར་ཆགས་པའི་ཧོར་ཨོ་རོད་ཇོང་གུར་གྱི་ས་ཆ་དེ་ཡིན་ཞེས་གསུངས། སྲོང་
བཙན་སྐབས་ཀྱི་གེ་སར་དམག་གི་ཡུལ་དང་། དུས་ཕྱིས་ཀྱི་བྱང་ཕྱོགས་ཧོར་གྱི་
ཡུལ་ཞེས་པ་གཉིས་ཀ་གཅིག་ཡིན་ནམ་ཞེ་ན། གེ་སར་དམག་གི་ཡུལ་ཞེས་པ་
དེ་ལ་ཧོར་གེ་སར་གྱི་ཡུལ་ཡང་ཟེར། དེ་ནི་ཧོར་ཨོ་རོད་ཇོང་གུར་གྱི་ཡུལ་ཡིན་པ་
ལས་ཧོར་ཡུལ་ཚང་མ་གེ་སར་དམག་གི་ཡུལ་ཡིན་ཞེས་བཤད་ན་ག་ལ་འགྲིག
སྤྱིར་གནའ་མིས་བཤད་པའི་ཧོར་ཞེས་པ་དེ་ཡང་ད་ལྟའི་མི་རིགས་འགའ་ཞིག་
གི་སྤྱི་མིང་ཡིན་པ་ལས་སོག་པོ་ཁོ་ན་ལ་ཟེར་བ་གཏན་ནས་མིན། གོང་དུ་བཤད་



པའི་རྒྱུ་མཚན་དེ་དག་ལ་བརྟེན་ནས་སྲོང་བཙན་སྐབས་ཀྱི་གེ་སར་དམག་གི་
རྒྱལ་པོའམ་ཧོར་གེ་སར་རྒྱལ་པོ་ཞེས་པ་དེ་ནི་ཧོར་ཨོ་རོད་ཇོང་གུར་གྱི་ས་ཆ་ཡིན་
པ་ལས་གླིང་གི་ཡུལ་དང་། གླིང་རྗེ་གེ་སར་རྒྱལ་པོ་མིན་པ་ཤེས་དགོས། ཁྱད་
པར་དུ་གེ་སར་དམག་གི་རྒྱལ་པོ་དང་། གླིང་རྗེ་གེ་སར་རྒྱལ་པོ་གཉིས་ཀ་མི་
གཅིག་མ་ཡིན་པའི་བདེན་དཔང་གི་ལྷུན་པོ་མངོན་པར་མཐོ་བ་ཞིག་ནི་གཉིས་
ཀ་བྱུང་བའི་ལོ་ཚིགས་ལ་བལྟས་ན་སུ་སྔ་མ་དང་། སུ་རྗེས་མ་ཡིན་པ་ཤེས་སླའོ།
དེ་ཡང་ལྷོ་ཕྱོགས་གནས་བརྟན་པའི་ལུགས་ཀྱི་བརྩི་ཚུལ་ལྟར་ན་ཤཱཀྱ་ཐུབ་པ་མྱ་
ངན་ལས་འདས་ནས་ལོ་1344སྟེ་སྤྱི་ལོ་617ལོར་སྲོང་བཙན་སྒམ་པོ་འཁྲུངས།
སྐབས་དེར་གེ་སར་དམག་གི་རྒྱལ་པོ་དང་། གེ་སར་དམག་གི་རྒྱལ་ཁམས་ཟེར་
བ་ཞིག་ཡོད། གླིང་རྗེ་གེ་སར་རྒྱལ་པོ་ནི་བོད་རྒྱལ་རབས་སིལ་བུར་ཐོར་རྗེས་
བསྟན་པ་ཕྱི་དར་གྱི་རབ་བྱུང་དང་པོའི་སྐབས་ཀྱི་མི་ཞིག་ཡིན་ཞིང་། དེ་གཉིས་
བར་ལོ་བཞི་བརྒྱ་ལྷག་ཙམ་གྱི་ཧེ་བག་ཡོད་པ་མ་ཟད། མི་དེ་གཉིས་ཀྱི་མི་རིགས་
དང༌། སྐད་ཡིག ཡུལ་ཁམས་ཀྱི་ས་ཕྱོགས་སོགས་མི་མཐུན། དེ་ལས་ཀྱང་
ཚེས་ངོ་མཚར་བའི་ཁུངས་གཏུག་ས་གཙོ་བོ་ཞིག་ནི་རིག་འཛིན་ཆོས་དབྱིངས་
སྟོབས་ལྡན་རྡོ་རྗེས་མཛད་པའི་གནའི་བསྟན་བཅོས་《 མདོ་རྒྱུད་རིན་པོ་ཆེའི་
མཛོད་》ཅེས་བྱ་བ་དུམ་བུ་བཅུ་གསུམ་ཅན་གྱི་ནང་གི་ཚང་ཆེན་སྐལ་ པའི་
མཛེས་རྒྱན་གྱི་དཔེ་རིས་ལས་འཛམ་གླིང་གི་དཔེ་རིས་བཀོད་པའི་སྐབས་སུ་
དབུས་ན་རྒྱ་གར་རྡོ་རྗེ་གདན། རྒྱ་གར་གྱི་བྱང་ཕྱོགས་ན་རི་བོ་གངས་ཅན་ཏེ་
བོད་ཀྱི་ཡུལ། བོད་ཡུལ་གྱི་བྱང་ཕྱོགས་ན་གེ་སར་དམག་གི་ཡུལ་ཟེར་བ་སོགས་
ས་ཁྲ་ཤིན་ཏུ་གསལ་པོ་ཞིག་བྲིས་ཡོད་པ་དེ་ལས་ཀྱང་གེ་སར་དམག་གི་ཡུལ་ཞེས་
པ་དེ་བོད་ཡུལ་དང་གཅིག་པ་མ་ཡིན་པ་ནི་བཤད་མ་དགོས་སོ། །སྡེ་སྲིད་
གཙང་པའི་ལོ་རྒྱུས་ལས་“ སྟག་གཟིག་ནོར་གྱི་རྒྱལ་པོ་ནི་རྒྱ་གར་ཁ་ཆེའི་མཐའ་
ཡི་སོག་པོ་ཕྱིའི་རྒྱ་མཚོ་ཆེན་པོ་ལས་ནོར་བུ་ལོན་པ་འདི་རྣམས་ཡིན་ཞིང༌། བྷ་
13



ཏ་ཧོར་གྱི་རྒྱལ་པོ་ནི་སོག་པོ་གཞུང་དྲུག་ཏུ་གྲགས་པ་དེ་ཡིན་པ་དང་། གེ་སར་
དམག་གི་རྒྱལ་པོ་ནི་ཨོ་རོད་ཚོ་དྲུག་གི་རྒྱལ་བརྒྱུད། བསྟན་འཛིན་ཆོས་རྒྱལ་ནི་
འདིའི་རྒྱུས་པ་ཡིན” ཞེས་གསུངས་སོ། །
བདུན་པ། གེ་སར་རྒྱལ་པོ་ནི་ཀོན་ཡུན་ཁྲང་དང་ ཇིང་
གེར་ཧན་མིན།
སྐད་གྲགས་ལྡན་པའི་འཛམ་གླིང་ཤར་ཕྱོགས་ཀྱི་རིག་པ་སྨྲ་བ་ཁེ་ལ་ཕུ་ལོ་
ཟེར་བས་དུས་རབས་བཅུ་དགུ་པའི་འགོ་ལ་བརྩམས་པའི་རྩོམ་ཡིག་ཅིག་ལས་གེ་
སར་རྒྱལ་པོ་ཟེར་བ་ནི་སྤྱི་ལོའི་དུས་རབས་གསུམ་པའི་སྐབས་གྱི་མཚོ་སྔོན་ས་
ཁུལ་གྱི་མི་རྣམས་ཀྱིས་དུས་རྟག་ཏུ་བཀུར་བའི་སྤྱི་ཁྱབ་ཀྱི་དམག་དཔོན་ལས་
འགན་འཁུར་མཁན་གྱི་མི་ཞིག་གི་མིང་ཡིན། དེ་ལ་རྒྱ་སྐད་དུ་ཀོན་ཡུའམ་ཀོན་
ཡུན་ཁྲང་ཟེར། མན་ཇུ་གོང་མས་དམག་སྤྱི་ཆེན་པོ་འདི་ནི་གོང་མའི་རྒྱལ་
རབས་ཀྱི་སྲུང་མ་གཉན་པོ་ཞིག་ཡིན་ཞེས་བསྒྲགས་པར་མ་ཟད། ཁོང་ལ་གོང་
མས་ཀོན་མ་ཧྥུའམ་ཀོན་ཏིའི་ཞེས་པའི་ཆོ་ལོ་ཡང་སྦྱར་ཞེས་བྲིས། ལྟ་ཚུལ་འདི་
ལ་དུས་ཕྱིས་ཀྱི་འཛམ་གླིང་ཤར་ཕྱོགས་ཀྱི་རིག་པ་སྨྲ་བ་འགས་རྒྱབ་སྐྱོར་བྱས།
མཁས་པ་དེ་དག་གིས་ཀོན་ཡུན་ཁྲང་དང་གེ་སར་རྒྱལ་པོ་གཉིས་གཅིག་ཡིན་
པར་བཤད་དོན་ནི་སོག་པོ་རྣམས་ཀྱིས་མན་ཇུ་གོང་མའི་སྐབས་སུ་སོག་པོ་དང་།
རྒྱ་ནག ལི་ཡུལ། བོད་སོགས་སུ་བཞེངས་པའི་ཀོན་ཡུན་ཁྲང་གི་ལྷ་ཁང་ནི་གེ་
སར་རྒྱལ་པོའི་ལྷ་ཁང་ཡིན་པར་སྙམ་ནས་ཀོན་ཡུན་ཁྲང་ནི་གླིང་རྗེ་གེ་སར་རྒྱལ་
པོ་ཡིན་པར་འཁྲུལ་ལོ། །
མོང་གོལ་མི་དམངས་སྤྱི་མཐུན་རྒྱལ་ཁབ་ཀྱི་རྒྱལ་ས་ཨོ་ལན་དཔའ་ཐུལ་
ན་ཀོན་ཡུན་ཁྲང་གི་ལྷ་ཁང་གཉིས་ཡོད། སོག་པོ་རྣམས་ཀྱིས་ཀོན་ཡུན་ཁྲང་གི་
ལྷ་ཁང་དེ་གཉིས་གེ་སར་རྒྱལ་པོའི་ལྷ་ཁང་ཡིན་པར་བརྩིས་ནས་བོད་དང་སོག་
74



པོའི་བླ་གྲྭ་རྣམས་ཀྱིས་མན་ཇུ་རྒྱལ་རབས་སྐབས་སུ་བཀུར་བའི་དམག་དོན་པ་
དེ་ནི་དྲེགས་པའི་སྡེ་དཔོན་ཞིག་ཏུ་བརྩིས་ནས་བསང་མཆོད་གཏོར་མ་བསྔོས། །
འདི་ལྟར་མཆོད་པའི་གནས་ཚུལ་ཡ་མཚན་ཅན་ཞིག་བཟོས་པ་ནི་རྒྱ་ནག་གི་ལྷ་
ཁང་ནང་དུ་ཁྲབ་རྨོག་གོ་མཚོན་ལྡན་པའི་དཔའ་བོའི་ཆ་བྱད་ཅན་གྱི་དམག་
དཔོན་དེ་རྒྱ་རིགས་དང་མན་ཇུ་རིགས་རྣམས་ཀྱིས་ཀོན་ཡུན་ཁྲང་ཡིན་ཟེར་བ་
དང་། བོད་དང་སོག་པོའི་བླ་གྲྭ་རྣམས་ཀྱིས་དྲེགས་པའི་སྡེ་དཔོན་གྱི་རིགས་
གཅིག་ཡིན་པ་བཤད། སོག་པོའི་མི་དམངས་རྣམས་ཀྱིས་གེ་སར་སྒྲུང་ཡིག་
ནང་གི་གླིང་རྗེ་གེ་སར་རྒྱལ་པོ་ཡིན་པར་འདོད། འོ་ན་ཀོན་ཡུན་ཁྲང་དང༌།
རྒྱལ་པོ་སྟེ། དྲེགས་པའི་སྡེ་དཔོན་དང༌། གེ་སར་གསུམ་ཀར་འབྲེལ་བ་ཅི་ཞིག་
ཡོད་ཅེ་ན། ང་ཚོས་ལོ་རྒྱུས་ཀྱི་ཡིག་ཚང་གཞིར་བཟུང་ནས་གནད་དོན་འདི་ལ་
དཔྱད་པ་ཆུང་ངུ་ཞིག་བྱ། ལོ་རྒྱུས་ཀྱི་དཔེ་ཆའི་ནང་གསལ་བ་ལྟར་ན། རྒྱལ་
ཁབ་གསུམ་གྱི་དུས་སྤྱི་ལོའི་དུས་རབས་གསུམ་པའི་སྐབས་ཀོན་ཡུན་ཁྲང་(?
-219) ཞེས་པ་དེས་ནང་འཁྲུག་གི་སྐབས་སུ་རང་ལ་དམག་དཔོན་གྱི་ཡོན་
ཏན་ཁྱད་དུ་འཕགས་པ་ཞིག་ཡོད་པ་དེ་ཕྱིར་ངོམས་པས། མགྱོགས་པར་ཁོང་
དམག་དོན་པ་ཕུལ་དུ་བྱུང་བ་ཞིག་ཏུ་གྱུར། ཁོང་དང་ཀྲང་ཧྥེ། ལེའུ་པེ་གསུམ་
ཀ་སྤུན་ཟླ་བསྒྲིགས། མཐར་ཁོ་རང་དགྲས་བཟུང་ནས་བསད། གཡུལ་ལས་
རྣམ་པར་རྒྱལ་བའི་ཀོན་ཡུན་ཁྲང་ཟེར་བ་དང་། དེ་ལ་རྗེས་དྲན་བྱེད་པའི་ཀོན་
ཡུན་ཁྲང་གི་ལྷ་ཁང་རྒྱ་རིགས་ཀྱི་ས་ཁུལ་དུ་མི་ཉུང་བ་ཞིག་ཡོད། དུས་རབས་
བཅུ་དྲུག་པའི་སྨད་ལ་མིང་རྒྱལ་རབས་ཀྱི་གོང་མ་ཝན་ལིས་མི་རྣམས་ཀྱིས་
བཀུར་བའི་དམག་དཔོན་ཆེན་པོ་ཀོན་ཡུན་ཁྲང་ལ་ཆེས་མཐོ་བའི་ཆོ་ལོ་ཕུལ།
དེའི་ཕྱིར་དུས་ཕྱིས་ཀྱི་མི་རྣམས་ཀྱིས་ཀོན་ཡུན་ཁྲང་ལ་ ཀོན་ཏི་ཞེས་འབོད།
དེའི་དབང་གི་ཀོན་ཡུན་ཁྲང་ཡང་ཁུང་ཙིདང་འདྲ་བར་རྒྱ་རིགས་དང་མན་ཇུ་
རིགས་ཀྱིས་ལྷ་ཞིག་ཏུ་བརྩིས་ནས་མཆོད། མན་ཇུ་བ་རྣམས་ཀྱིས་གེ་སར་ནི་
75



རང་ཉིད་ཀྱི་སྲུང་མ་ཞིག་ཡིན་ཞེས་ཁྱབ་བསྒྲགས་བྱས་པར་མ་ཟད། གེ་སར་
དང་ཀོན་ཡུན་ཁྲང་གཉིས་ཀ་མི་གཅིག་ཡིན་པར་བརྩིས། འོན་ཀྱང་ཡིད་ཆེས་
ཀྱི་བསམ་པ་འདི་འདྲ་འཛུགས་རྒྱུར་རྩ་བ་ཅི་ཡང་མེད། སྐབས་དེར་མན་ཇུ་བ་
རྣམས་ཀྱིས་གེ་སར་རྒྱལ་པོ་བྱ་བ་ཞིག་ཡོད་པ་མི་ཤེས། མན་ཇུ་རྒྱལ་རབས་
འཛུགས་མཁན་ནོར་བུ་ཧ་ཁྲི་ཡི་ལག་ཏུ་ཀོན་ཡུན་ཁྲང་གི་སྐུ་འདྲ་ཞིག་ཐོབ།
ནོར་བུ་ཧ་ཁྲི་ཡིས་ཀོན་ཡུན་ཁྲང་གི་སྐུ་འདྲའི་བཞིན་དང་། ཁོ་རང་གི་ཡབ་གི་
གདོང་གཉིས་ཧ་ཅང་འདྲ་བ་མཐོང་བས་ཁོང་གིས་ཀོན་ཡུན་ཁྲང་ནི་མན་ཇུ་བ་
རྣམས་ཀྱི་སྲུང་མ་ཞིག་ཡིན་ཞེས་ཁྱབ་བསྒྲགས་བྱས། མན་ཇུ་བ་རྣམས་ཀྱིས་
སོག་པོ་དང༌། ལི་ཡུལ། བོད་ཡུལ་ལ་དབང་བསྒྱུར་རྗེས་སུ་ས་ཆ་མང་པོར་ལྷ་
ཁང་བཟོས་ནས་ཀོན་ཡུན་ཁྲང་ལ་མཆོད། །
ཕྱི་རྒྱལ་གྱི་མཁས་པ་ཧྥ་ལ་སིས་1772ལོར་ཀོན་ཡུན་ཁྲང་གྱི་ལྷ་ཁང་ལ་
བལྟས་རྗེས་སུ་ཁོས་ས་ཆ་དེ་གའི་སོག་པོ་རྣམས་ཀྱིས་ངག་ལས་གེ་སར་གྱི་ལྷ་ཁང་
ཡིན་ཟེར་བ་ཐོས། ལྷ་ཁང་འདི་དོན་ལ་ཀོན་ཡུན་ཁྲང་གི་ལྷ་ཁང་ཡིན་པ་ལས་གེ་
སར་གྱི་ལྷ་ཁང་མིན། སྐབས་དེར་ས་ཆ་སོ་སོར་ཀོན་ཡུན་ཁྲང་གི་ལྷ་ཁང་འདི་
འདྲ་ཧ་ཅང་མང་། ཀན་སུའུ་ཞིང་ཆེན་ཁོ་ན་ལ་མཚོན་ནའང་ཀོན་ཡུན་ཁྲང་གི་
ལྷ་ཁང་65ཡོད། ཚང་མ་རྒྱལ་ཁབ་ཀྱིས་དངུལ་བྱིན་ནས་བཟོས་པ་རེད། སོག་
པོ་རྣམས་ཀྱིས་ཀོན་ཡུན་ཁྲང་གི་ལྷ་ཁང་དེ་རྣམས་དང༌། གེ་སར་རྒྱལ་པོའི་ལྷ་
ཁང་དང་དེའི་ནང་གི་ཀོན་ཡུན་ཁྲང་གི་འདྲ་འབག་དེ་ཡང་གེ་སར་རྒྱལ་པོའི་
འདྲ་འབག་ཡིན་པར་བརྩིས་པ་རེད། ཀོན་ཡུན་ཁྲང་ལ་དད་པ་བྱེད་རྒྱུ་དེ་སོག་
པོ་དང་བོད་དང་མི་རིགས་གཞན་པ་འགའི་ས་གནས་དག་ལ་དར་རྗེས་སུ་བོད་
ཀྱི་མཐོ་རིམ་མི་སྣ་ཁག་གཅིག་གིས་བོད་ཀྱི་སངས་རྒྱས་ཆོས་ལུགས་ཀྱི་སྲུང་མ་
ཟེར་བའི་ཁོངས་ཙམ་ལ་ཡང་མི་གཏོགས་པའི་ཀོན་ཡུན་ཁྲང་འདི་ཡང་ལྷ་རྒྱལ་
ཆེན་རྣམས་ཀྱི་ཁོངས་སུ་བརྩིས། པཎ་ཆེན་དཔལ་ལྡན་ཡེ་ཤེས་(1738 -



1780) དང༌། ལྕང་སྐྱ་རོལ་པའི་རྡོ་རྗེས་གླིང་རྗེ་གེ་སར་རྒྱལ་པོའི་མཛད་
རྣམས་དང༌། ཁྱད་པར་དུ་གེ་སར་སྒྲུང་ཡིག་ལ་བརྟག་དཔྱོད་ཞིབ་མོ་མཛད།
པཎ་ཆེན་དཔལ་ལྡན་ཡེ་ཤེས་ཀྱིས་རྒྱའི་ཀོན་ཡུན་ཁྲང་རྒྱལ་ཆེན་གནས་ཆུང་
སོགས་དང་སེམས་རྒྱུད་གཅིག་པའི་ལྷ་ཡིན་ནམ་སྙམ་ཞེས་གསུངས། ལྕང་སྐྱ་
རོལ་པའི་རྡོ་རྗེས་ཀྱང་ལྷོ་ཕྱོགས་སྤྲིན་རིང་རྒྱལ་པོ་ཟེར་བ་ནི་ཀོན་ཡུན་ཁྲང་ཡིན།
ཀོན་ཡུན་ཁྲང་ནི་ལྷ་རྒྱལ་ཆེན་གྱི་ཁོངས་སུ་གཏོགས་པའི་རྒྱལ་པོ་ཞིག་ཡིན་ཚུལ་
གསུངས་པ་ཙམ་ལས་གེ་སར་རྒྱལ་པོ་དང་། ཀོན་ཡུན་ཁྲང་གཉིས་མི་གཅིག་
ཡིན་པ་ཚིག་ཟུར་ཙམ་ཡང་གསུངས་མ་མྱོང་། །
མདོར་ན་ལོ་རྒྱུས་དཔྱད་པ་ལ་མཁས་པའི་སྔོན་བྱོན་མཁས་པ་སུ་འདྲ་
ཞིག་གྱིས་ཀྱང་གླིང་རྗེ་གེ་སར་རྒྱལ་པོ་དང་། ཀོན་ཡུན་ཁྲང་གཉིས་མི་གཅིག་
ཡིན་ཚུལ་ཞིག་མ་གསུངས་། མན་ཇུ་གོང་མའི་སྔོན་ལ་ཀོན་ཡུན་ཁྲང་ཟེར་བའི་
མིང་ཙམ་ཡང་བོད་རིགས་བྱིངས་ཀྱིས་མི་ཤེས། འོ་ན་ཀོན་ཡུན་ཁྲང་དང་གེ་
སར་རྒྱལ་པོ་གཉིས་མི་གཅིག་ཡིན་ནམ་མིན། དེ་གཉིས་ཀར་འབྲེལ་བ་ཅི་ཡོད་
ཞེ་ན། དེ་གཉིས་མི་གཅིག་གཏན་ནས་མིན་ལ། འབྲེལ་བ་སྤུ་ཙམ་ཡང་མེད་
ཅེས་ཚིག་ཐག་བཅད་ནས་བཤད་ན་ཆོག ཀོན་ཡུན་ཁྲང་ནི་རྒྱལ་ཁབ་གསུམ་གྱི་
གཡུལ་འཁྲུག་དུས་སྐབས་ཀྱི་མི་ཞིག་ཡིན། དེ་ཡང་སྤྱི་ལོའི་(? - 219)
དུས་རབས་གཉིས་པའི་དུས་མཇུག་ནས་དུས་རབས་གསུམ་པའི་དུས་འགོའི་
བར་ཙམ་དུ་ཡིན། གེ་སར་ནི་རབ་བྱུང་དང་པོའི་སྐབས་ཀྱི་མི་ཞིག་རེད། ཀོན་
ཡུན་ཁྲང་འདས་ནས་གེ་སར་རྒྱལ་པོ་འཁྲུངས་པའི་བར་ལོ819ཙམ་གྱི་ཧེ་བག་
ཡོད། ཀོན་ཡུན་ཁྲང་ནི་རྒྱ་ཡུལ་ཧྲན་ཞིའི་ས་ཆའི་མི་ཞིག་ཡིན་ཞིང་། གླིང་རྗེ་གེ་
སར་རྒྱལ་པོ་ནི་ཡུལ་མདོ་ཁམས་ལྷོ་རྒྱུད་སྡེ་དགེའི་སའི་ཆར་བྱུང་བ་ཞིག་ཡིན། །
ཡང་གེ་སར་རྒྱལ་པོ་ཟེར་བ་ནི་ཧོར་ཇིང་གེར་རྒྱལ་པོ་ཡིན་ཟེར་མཁན་
ཡང་འགའ་རེ་་ཡོད། དཔེར་ན། ཨུ་རུ་སུའི་ལོ་རྒྱུས་སྨྲ་བའི་མཁས་པ་ཤཱི་ལ་ཇི་



མེ་ཨར་ཙོ་ཧྥུ་དང་། ཤི་ཨ་ཁོ་རི་སོགས་ཀྱི་རྩོམ་ཡིག་ནང་དུ་ཇིང་གེར་རྒྱལ་པོ་
དང་གེ་ སར་རྒྱལ་པོ་ གཉིས་མི་གཅིག་ཡིན་པར་བརྩིས་ཡོད། དེ་གཉིས་མི་
གཅིག་ཡིན་པར་བརྩིས་པའི་རྒྱུ་མཚན་གཙོ་བོ་ནི། ཇིང་གེར་རྒྱལ་པོས་ཨེ་ ཤ་
ཡའི་གླིང་དང༌། ཡོ་རོབ་གླིང་གི་ཡུལ་ཁམས་མང་པོ་ཞིག་ལ་དྲག་པོ་གཡུལ་གྱི་
སྦྱོར་བ་བཤམས་པ་དང་། གེ་སར་རྒྱལ་པོས་ཀྱང་ཡུལ་ཁམས་མང་པོ་ཞིག་ལ་
དཔའ་རྟུལ་སུམ་ཅུས་གཙོ་བྱས་པའི་གླིང་དམག་གི་དཔུང་ཚོགས་བགྲང་ལས་
འདས་པ་དྲངས་ཏེ་ཕ་རོལ་མང་པོ་བཏུལ་བ་སོགས་དེ་དང་ཇིང་གེར་རྒྱལ་པོའི་
མཛད་པ་འདྲ་ས་ཧ་ཅང་མང་། དེ་གཉིས་ཀའི་འདྲ་སྐུས་རྨོག་གྱོན་པ། གོ་
མཚོན་ཐོགས་པ་བཅས་དཔའ་བོའི་ཆ་མ་ལུས་རྫོགས་པར་བྱས་ཡོད་པ་དང༌།
རྟ་རྐྱང་ཞིག་བཅིབས་པ་སོགས་དེ་གཉིས་ཀའི་ཕྱིའི་རྣམ་པ་ཡང་ཧ་ཅང་འདྲ་
བས་མིང་མི་མཐུན་པ་ཙམ་ལས་དོན་ལ་ཁྱད་པར་མེད་སྙམ། འོན་ཀྱང་ཞིབ་ཏུ་
བརྟག་ན་ཧོར་ཇིང་གེར་རྒྱལ་པོ་ནི་སྤྱི་ལོ་1162ལོ་ལ་ཧོར་གྱི་ཡུལ་དུ་བལྟམས།
གླིང་གེ་སར་རྒྱལ་པོ་ནི་རབ་བྱུང་དང་པོའི་སྐབས་སུ་བོད་མདོ་ཁམས་གླིང་གི་
ཡུལ་དུ་འཁྲུངས། གེ་སར་གཤེགས་ནས་ལོ་43གྱི་རྗེས་སུ་གཞི་ནས་ཧོར་ཇིང་
གེར་རྒྱལ་པོ་འཁྲུངས། གེ་སར་ནི་མདོ་ཁམས་ལྷོ་རྒྱུད་ཀྱི་བོད་རིགས་ཀྱི་དཔའ་
བོ་ཞིག་ཡིན་པ་དང་། ཧོར་ཇིང་གེར་རྒྱལ་པོ་ནི་བྱང་ཕྱོགས་ཧོར་གྱི་ཡུལ་ཁམས་
ཀྱི་སོག་ རིགས་ ཀྱི་ དཔའ་ བོ་ ཞིག་ ཡིན། དེ་ གཉིས་ ཀྱི་ རིགས་ རུས་ དང་།
འཁྲུངས་ཡུལ། ཆགས་གནས་དང་འཁྲུངས་པའི་ལོ་ཚིགས་སོགས་སོ་སོ་ཡིན་
པས་དེ་གཉིས་མི་གཅིག་ཡིན་པར་བརྩིས་ན་གཏན་ནས་མི་འགྲིག་གོ །
བརྒྱད་པ། ཧྲི་ཐད་ཨན་གྱི་ལྟ་ཚུལ་སྐོར།
《གེ་སར་རྒྱལ་པོའི་སྒྲུང་》ནི་སྔར་ནས་དར་ཁྱབ་ཧ་ཅང་ཆེ་ཞིང་རྒྱལ་
ནང་དུ་མཚོ་སྔོན་དང༌། ཀན་སུའུ། ཟི་ཁྲོན། སོག་པོ། ཤིན་ཅང་། བོད་
78



ལྗོངས་སོགས་རྒྱ་ཆེ་བའི་ས་གནས་ཀུན་ལ་ཁྱབ་པ་དང༌། རྒྱལ་ཁབ་ཕྱི་རུ་ཡང་སྔ་
རྗེས་སུ་རྒྱ་གར་དང་། དབྱིན་ཇི། རི་པིན། འཇར་མན། ཨུ་རུ་སུ། བལ་
ཡུལ། འབྲུག་ཡུལ། ཧྥ་རེན་སི། དབྱི་ལང༌། ཐུར་ཁེ་སོགས་སུ་ཁྱབ་ཡོད་པ་མ་
ཟད། ཁོ་ཚོའི་ཡི་གེར་ཡང་མི་ཉུང་བ་ཞིག་བསྒྱུར་ཡོད་པར་བརྟེན་མཁས་པ་
གྲངས་ལས་འདས་པ་ཞིག་གིས་སྤྲོ་བ་རབ་ཏུ་འཕེལ་ཏེ་སྙན་རྩོམ་རླབས་པོ་ཆེ་
འདིར་ཞིབ་འཇུག་དང༌། འཚོལ་སྡུད། ལེགས་བསྒྲིགས་བཅས་བྱས་ཏེ་དཔྱད་
གཏམ་གང་མང་བྱས་ཡོད་པ་རེད། ནུབ་ཕྱོགས་རྒྱལ་ཁབ་ཁག་ཏུ་བོད་ཀྱི་རིག་
གནས་ཐད་ཚང་མས་ཁས་ལེན་བྱེད་པའི་གྲགས་ཅན་མཁས་པ་ཧྲི་ ཐད་ཨན་
ནི་1911ལོའི་ཟླ་6ཚེས་13ཉིན་འཇར་མན་རྒྱལ་ ཁབ་ ཏུ་འཁྲུངས་ ཤིང་ནར་
སོན་སྐབས་པོ་ལིན་སློབ་གྲྭ་ཆེན་མོར་སློབ་སྦྱོང་མཛད་པ་དང་། 1934ལོར་ཧྥ་
རེན་སིའི་ རྒྱལ་ ཁབ་ ཏུ་ ཕྱིར་ བྲོས་ བྱས་ ཏེ་ ཕྱག་ ལས་ གནང་། 1946ལོ་
ནས་1949ལོ་བར་ཀྲུང་གོར་བཞུགས་ཏེ་ཟི་ཁྲོན་གྱི་སྡེ་དགེ་དང་། འདན་ཁོག་
ས་རྒྱུད་དུ་གེ་སར་རྒྱལ་པོའི་སྒྲུང་འཚོལ་སྡུད་དང་བརྟག་དཔྱད་བྱེད་པར་བསྐྱོད་
མྱོང་བ་དང་། 1981ལོའི་ཟླ་6པར་རིག་གཞུང་སྤེལ་རེས་བྱེད་རྒྱུའི་ཆེད་དུ་
ཁོང་གིས་སླར་ཡང་ཀྲུང་གོར་འཚམས་འདྲི་གནང་བར་ཕེབས་པ་རེད། ཁོང་
གིས་བོད་ཀྱི་ལོ་རྒྱུས་དང༌། རིག་གཞུང༌། ཆོས་ལུགས་སོགས་ལ་ཞིབ་འཇུག་
གང་མང་བྱས་ཤིང་། དཔེ་དེབ་མང་པོ་ཞིག་ཕྱག་རྩོམ་གནང་བ་མ་ཟད། ལྷག་
པར་དུ་《 གེ་སར་རྒྱལ་པོའི་སྒྲུང་》ལ་དུས་ཡུན་རིང་པོའི་ནང་སྙིང་རུས་ཆེན་
པོས་འཚོལ་ཞིབ་དང༌། ཡིག་བསྒྱུར་སོགས་ཀྱི་ཕྱག་ལས་མཛད་ཡོད་པ་དང༌།
གེ་སར་རྒྱལ་པོའི་སྒྲུང་སྐོར་གྱི་དཔྱད་གཏམ་ཆེད་རྩོམ་ཡང་སྤེལ་ཡོད་པ་རེད།
1956ལོར་པཱ་ལིར་ཁོང་གིས་ཤོག་གྲངས་སུམ་བརྒྱ་ལྷག་ཙམ་ཡོད་པའི་《གླིང་
ཚང་པར་གཞིའི་བོད་རིགས་གེ་སར་རྒྱལ་པོའི་སྒྲུང་》ཞེས་པའི་དཔེ་དེབ་ཅིག་
པར་སྐྲུན་བྱས་ཡོད་པ་དང་། དེ་ནས་1958ལོར་《གེ་སར་རྣམ་ཐར་བྲིས་པའི་



བོད་ཀྱི་ཐང་ཁ་》ཞེས་པའི་རྩོམ་ཡིག་ཅིག་སྤེལ་བ་དང་། ཡང་ཁོང་གིས་《གླིང་
གེ་སར་རྒྱལ་པོའི་སྒྲུང་ལ་ཞིབ་ཏུ་དཔྱོད་པ་》ཞེས་པའི་དཔེ་དེབ་ཅིག་བྲིས་ཡོད་
པ་དེ་ལ་ཤོག་གྲངས་དྲུག་བརྒྱ་ལྷག་ཙམ་ཟིན་ཞིང་། 1969ལོར་པཱ་ལིར་དངོས་
སུ་པར་བསྐྲུན་བྱས་ཡོད་པ་རེད། ཁྱད་པར་1959ལོར་པཱ་ལིར་པར་བསྐྲུན་
བྱས་པའི་《 བོད་རིགས་ཀྱི་གེ་སར་རྒྱལ་པོའི་སྒྲུང་དང་སྒྲུང་མཁན་རིག་རྩལ་པར་
ཞིབ་འཇུག་བྱས་པའི་སྐོར་》ཞེས་པའི་དཔེ་དེབ་ཅིག་བཏོན་གནང་བ་དེ་ནི་ཁོང་
གིས་གེ་སར་སྒྲུང་སྐོར་གྱི་གཙོ་བོའི་གསུང་རྩོམ་ཞིག་ཡིན་པ་དང་། དཔེ་དེབ་
དེར་ཤོག་གྲངས་646ཡོད་པ་རེད། དེ་མིན་ཁོང་གིས་1962ལོར་པར་སྐྲུན་
བྱས་པའི་《བོད་ཀྱི་རིག་གནས་》ཞེས་པའི་དཔེ་དེབ་དེའི་ནང་ལ་ཡང་གེ་སར་
སྒྲུང་སྐོར་གྱི་གནད་དོན་འགའ་ཤས་བརྗོད་ཡོད་པ་དང༌། དཔེ་དེབ་དེར་ཤོག་
གྲངས་269ཡོད་པ་རེད། དེ་ལྟར་རྒྱལ་སྤྱིའི་ཐོག་བོད་ཀྱི་རིག་གནས་བརྟག་
དཔྱད་པ་ལས་རིགས་ཀུན་གྱིས་བརྩི་མཐོང་ཧ་ཅང་ཆེན་པོ་བྱེད་པའི་མི་སྣ་ཞིག་
ཏུ་གྱུར་བ་རེད། འོན་ཀྱང་གེ་སར་རྒྱལ་པོའི་མིང་གི་འབྱུང་ཁུངས་སྐོར་ལྟ་ཚུལ་
ཐུན་མོང་མིན་པ་ཞིག་ཡིན་པ་སྟེ། ཁོང་གིས་གེ་སར་རྒྱལ་པོ་ནི་གནའ་དུས་ཡོ་
རོབ་གླིང་ཁོངས་ཀྱི་ལུའོ་མ་རྒྱལ་ཁབ་ཀྱི་གོང་མ་ཆེན་པོ་ཁེ་སར་གྱི་བྱུང་བ་བརྗོད་
པ་ཞིག་ཡིན་ཞིང་། དེ་ཡང་ཁེ་སར་ཞེས་པའི་སྒྲ་ཟུར་ཆགས་པ་ལས་གེ་སར་ཞེས་
གསུངས་པ་དེ་ག་ནས་ལྟ་ཚུལ་མི་མཐུན་པ་ཞིག་ངོས་འཛིན་གནང་གི་ཡོད་པ་
རེད། 《བོད་རིགས་ཀྱི་གེ་སར་རྒྱལ་པོའི་སྒྲུང་དང་སྒྲུང་མཁན་རིག་རྩལ་པར་
ཞིབ་འཇུག་བྱས་པའི་སྐོར་》ཞེས་པའི་དཔེ་དེབ་ནང་ཁོང་གིས་“ གེ་སར་ཞེས་
པའི་མིང་དེ་ བོད་སྐད་ཀྱི་མིང་ཚིག་ གཞན་དག་ གཉིས་ དང་ འབྲེལ་བ་ཡོད།
གཅིག་ནི་ཕྲོམ་མའམ་ཡང་ན་ཁྲོམ་གེ་སར་ཞེས་པ་དེ་རེད། དོན་དངོས་ཐོག་དེ་
ནི་“ ལུའོ་མཱ་” ( ལུའོ་མ་ཤར་མ་ལ་ཟེར་)ཡི་ཁེ་སར་གོང་མའི་མིང་དེ་དབྱི་ལང་
རྒྱལ་ཁབ་ཀྱི་ཡི་གེར་བསྒྱུར་ནས་Hromཞེས་བྲིས་པ་དེ་ལས་བྱུང་བ་རེད་” ཅེས་
80



དང༌། རྒྱུ་མཚན་དེར་བརྟེན་ནས་མཇུག་སྡོམ་ཞིག་བྱས་ཏེ་“ གེ་སར་རྒྱལ་པོའི་
ལོ་རྒྱུས་སྙན་རྩོམ་གྱི་སྒྲིག་སྟངས་ལ་བལྟས་ན་བརྗོད་བྱ་འདྲ་མིན་སྣ་ཚོགས་ཡོད་
ཀྱང་འབྱུང་ཁུངས་གཉིས་ལས་མེད་པ་རེད། གཅིག་ནི་ས་ཆ་དེ་རང་ནས་བྱུང་
བ་དང༌། གཞན་གཅིག་ནི་ཕྱི་རྒྱལ་ནས་བྱུང་བ་ཁག་གཉིས་ཟུང་དུ་འབྲེལ་ནས་
བརྩམས་པ་རེད་” ཅེས་དང༌། “ ཁྲོམ་ཟེར་བ་ནི་ཆའང་རིགས་ཀྱི་རུས་རྒྱུད་
ཡིན་པ་དང་། གོ་དོན་ནི་དཀར་པོ་ཡིན་” ཞེས་ཟེར། མུ་ལིའི་ས་ཆར་ཡུལ་མི་
འགའ་རེས་ཁྲོམ་ཞེས་པ་ནི་དཀར་པོའི་དོན་ཡིན་ཞེས་ངོས་འཛིན་བྱེད་ཀྱི་ཡོད་
རུང་དེ་ནི་དཀར་པོའི་ཕྱོགས་ལེགས་པར་འཛིན་པའི་བོད་ཀྱི་སྲོལ་རྒྱུན་ལས་བྱུང་
བ་རེད། དཔེར་ན། སྒྲུང་དེབ་ནང་དུ་གླིང་དཀར་སྟོད་ཟེར་བ་ནི་གླིང་ཡུལ་དུ་
དམ་པའི་ཆོས་དར་ཞིང་མི་རྣམས་ཀྱིས་ཚོགས་བསག་སྒྲིབ་སྦྱངས་བྱེད་པ་དང་།
ལོ་ཕྱུགས་ལེགས་པོ་སོགས་ཀྱི་ཆ་ནས་དཀར་ཕྱོགས་སུ་བརྩི་བ་ནི་ཡུལ་དེ་ལེགས་
པོའི་ཕྱོགས་ནས་ཡུལ་མིང་མཉམ་དུ་རྒྱན་ཚིག་ཅིག་སྦྱར་ཏེ་རྗེས་གྲུབ་ཀྱི་མིང་
ཞིག་ཡིན་པ་ལས་འདོད་རྒྱལ་གྱི་མིང་ངམ་རྒྱུ་གཙོ་བོ་ནི་མ་རེད། དེར་བརྟེན་
གོང་སྨོས་ ཀྱི་བརྗོད་ཚུལ་དེ་ ལ་ནི་ཡིད་ཆེས་བྱེད་ ཐབས་བྲལ་ བ་ ཞིག་རེད།
《བོད་རིགས་ཀྱི་གེ་ སར་རྒྱལ་པོའི་སྒྲུང་དང་སྒྲུང་མཁན་རིག་རྩལ་པར་ཞིབ་
འཇུག་བྱས་པ་》ཞེས་པའི་ནང་ཁོང་གིས་“ རྒྱལ་ཕྲན་དེའི་མིང་གི་གོ་དོན་ནི་
འཛམ་གླིང་ཟེར་བ་དེ་རང་ཡིན་ཞིང་། དེ་ཡང་ལེགས་སྦྱར་ཡི་གེའི་འཛམ་བུ་
གླིང་ཟེར་བ་དེའི་བསྡུས་མིང་ རེད་” ཅེས་ པའི་ འདོད་ ཚུལ་ གསུངས་པ་ནི་
དམིགས་ཡུལ་གཞན་ཞིག་འགྲུབ་ཕྱིར་ཡིན་པ་ལས་གླིང་ཟེར་བ་དེ་འཛམ་གླིང་གི་
གོ་དོན་ཡིན་མིན་ངེས་གཏན་མེད་ཅིང་། སྤྱིར་བོད་ཡིག་གི་གླིང་ཞེས་པའི་ཡི་གེ་
འདིར་གླིང་ཆེན། གླིང་ཁ། གླིང་བུ། གླིང་ལོག གླིང་ཕྲེང༌། གླིང་མདའ།
གླིང་མེ། གླིང་མ། གླིང་འཛིན། གླིང་གཡོག་སོགས་གོ་དོན་མང་པོ་ལྡན་ལ།
སངས་རྒྱས་ཆོས་ལུགས་ཀྱི་ལྟ་བ་ནི་མིའི་འཇིག་རྟེན་ལྷོ་ཕྱོགས་འཛམ་བུ་གླིང་



ཡིན་པས་དེར་བརྟེན་ནས་འཛམ་གླིང་གི་གོ་དོན་བྱུང་། 《ཤེས་བྱ་ཀུན་ཁྱབ་》
ལས། “ འཛམ་བུའི་གླིང་ཞེས་པའི་རྒྱུ་མཚན་གང་ཡིན་ཞེ་ན། འཕགས་པའི་
ཡུལ་གྱི་དབུས་ནས་བྱང་དུ་རི་ནག་པོ་དགུ་འདས་པའི་མཚམས་སུ་གངས་རི་སྟེ།
རི་བོ་གངས་ཅན་ཞེས་བྱ་བ་ཡོད་ཅིང་། དེའི་བྱང་ན་རི་བོ་སྤོས་ངད་ལྡན་པ་
ཡོད་ལ། དེ་གཉིས་ཀྱི་བར་དུ་སྔོན་བྲམ་ཟེ་དུས་དཔོག་ཅེས་བྱ་བ་ལྷ་དང་ཁོ་ལོས་
བསྒྱུར་བ་ཐོབ་བྱེད་ཀྱི་མཆོད་སྦྱིན་བྱས་པའི་འབྲས་ཁུ་དྲོན་མོ་ཕོ་བ་མ་དྲོས་པ་
ལྟར་གྱུར་པ་ལ་མ་དྲོས་ཞེས་གྲགས་པ་ཀླུའི་རྒྱལ་པོ་མ་དྲོས་པ་གནས་པའི་མཚོ་
དང་། སྨན་དང་། རིན་པོ་ཆེ་དང་། ནགས་ཚལ་དང་། ཆུ་ཀླུང་ཐམས་ཅད་
འབྱུང་གནས་སུ་གྱུར་པ་ཆུ་ཞེང་དུ་དཔག་ཚད་ལྔ་བཅུར་མཉམ་པ་ཡོད་དོ།
མཚོ་འགྲམ་དུ་འཛམ་བུ་བྲིག་ཤ་ཞེས་བྱ་བའི་ཤིང་སྡོང་འབྲས་བུ་མངར་རྫ་ཙམ་
ཡོད་པ་དེ་སྨིན་ནས་ཆུར་ལྷུང་བའི་སྒྲ་ལས་འཛམ་བུ་ཞེས་བྱ་བ་བྱུང་ཞིང༌། ཤིང་
དེས་ཉེ་བར་མཚོན་པའི་གླིང་ཡིན་པས་ན་འཛམ་བུ་གླིང་ཞེས་གྲགས་” ཞེས་
གསུངས་ཡོད། དེར་བརྟེན་གེ་སར་རྒྱལ་པོའི་སྒྲུང་ནང་གི་“ གླིང་” ཞེས་བྱ་བ་
འཛམ་བུ་གླིང་བསྡུས་མིང་དུ་འཇོག་པ་ནི་རྒྱུ་མཚན་ལྡན་པ་ཞིག་མི་མཐོང་
ངོ༌། །ཡང་དུས་ཚོད་ཀྱི་ཐོག་ནས་བཤད་ན་སྤྱི་ལོ་1400ལོ་ནས་ད་ལྟའི་བར་དུ་
གླིང་ཟེར་བའི་རྒྱལ་ཕྲན་དེ་རྨ་ཆུའི་ཆུ་སྟོད་ཀྱི་ལྷོ་ངོས་སུ་དངོས་སུ་གནས་པ་མ་
ཟད། མི་ཉག་དང་བར་ཐག་རིང་པོ་རང་མེད་པས་ཕར་ཚུར་འབྲེལ་བ་བྱེད་མྱོང་
ཞིང༌། མི་ཚོས་དུས་སྐབས་གང་ཞིག་ནས་འགོ་ཚུགས་ཏེ་གླིང་གི་རྗེ་བོ་དེ་ནི་
སྙན་རྩོམ་ནང་གི་གེ་སར་རྒྱལ་པོའི་ཚ་རྒྱུད་ཡིན་ཞེས་རང་ངོམས་བྱས་པ་ཤེས་
ཐབས་དཀའ་ཡང་གང་ལྟར་དེ་ནི་དུས་རབས་བཅོ་བརྒྱད་ཀྱི་དུས་མགོའི་སྐབས་
སུ་བྱུང་བ་ཞིག་ཡིན་ཤས་ཆེ། མ་མཐར་བཤད་ནའང་གཏམ་རྒྱུད་དེ་དུས་
རབས་བཅུ་བདུན་གྱི་དུས་སྐེད་ནས་དར་ཁྱབ་ཟིན་པ་ཐེ་ཚོམ་སྤུ་ཙམ་ཡང་མེད།
གལ་སྲིད་ལོ་གྲངས་ངེས་གཏན་ཞིག་བཀོད་ཡོད་པའི་ཡིག་རིགས་ཁོ་ན་དམ་



འཛིན་བྱེད་དགོས་རྒྱུའི་འདོད་ཚུལ་འཛིན་མཁན་མཁས་པ་རྣམས་ཀྱི་བསམ་
འཆར་ལ་ཆ་བཞག་ན། མི་ཚོས་སྙན་རྩོམ་དེ་1400ལོའི་གོང་དུ་བྱུང་བ་བཤད་
ཐབས་དཀའ་ཡང་གནས་ཚུལ་འགའ་ཤས་གཞིར་བཟུང་ན་གླིང་ཆེན་ནི་དུས་
རབས་བཅུ་གསུམ་པའི་བར་གནས་པ་མ་ཟད། ད་དུང་སྟོབས་འབྱོར་ཧ་ཅང་
ཆེ་བས་དེའི་མངའ་ཁོངས་རྨ་ཆུའི་ཆུ་སྟོད་ཀྱི་བྱང་ངོས་སུའང་རྒྱ་བསྐྱེད་བཏང་
མྱོང་བ་ཐེ་ཚོམ་བྱེད་མི་དགོས་པ་ལོས་ཡིན། མི་ཉག་ནི་《ཆོས་འབྱུང་མཁས་
པའི་དགའ་སྟོན་》ནང་“ མི་ཉག་གི་ལོ་རྒྱུས་སུ་ཤར་ན་རྒྱ་ནག ལྷོ་ན་འཇང་།
ནུབ་ན་བོད། བྱང་ཧོར་གྱིས་བཅད་པའི་དབུས་ནི་མི་ ཉག་ གི་ རྒྱལ་ ཁམས་
ཡིན་”ཞེས་གསུངས་ཡོད་པ་དེང་སང་ཧྲན་པེ། ཀན་སུའུ། ཉིང་ཞ་བཅས་ཀྱི་
ནུབ་བྱང་དང༌། མཚོ་སྔོན་གྱི་ཤར་བྱང༌། ནང་སོག་གི་དུམ་བུ་ཅུང་ཟད་བཅས་
ཚུད་པའི་ས་ཁུལ་ལ་བོད་ཀྱི་ལོ་རྒྱུས་ཐོག་མི་ཉག་རྒྱལ་ཁབ་ཟེར་བ་དང་། རྒྱ་ཡིག་
གི་ལོ་རྒྱུས་ཐོག་ཤིས་ཞ་ཟེར་བ་དེ་ཡིན། དེ་ཡང་ཐང་རྒྱལ་རབས་ཀྱི་དུས་མཇུག་
ཏུ་ཧྲའན་ཞི། ཀན་སུའུ། ཉིང་ཞ་བཅས་ཀྱི་ས་ཁུལ་དུ་འཚོ་སྡོད་བྱེད་པའི་ཏང་
ཞིང་མི་རིགས་རྣམས་རྗེས་སུ་སྟོབས་ཤུགས་ཇེ་ཆེར་གྱུར་ཏེ་དེའི་མི་རྒྱུད་ལི་སི་
ཀོང་གི་ཡང་ཚ་ལི་ཅིས་ཆིན་འན་དང་། ལི་གཏི་མིང་གཉིས་ཀྱི་རིམ་བཞིན་སུང་
བྱང་མའི་རྒྱལ་རབས་ཀྱི་བློན་པོ་བྱས་པ་དང༌། དེའི་ཚ་བོ་ལི་ཡན་ཧོའུ་ཟེར་བས་
སྤྱི་ལོ་1038ལོར་སུང་བྱང་མའི་རྒྱལ་རབས་ལ་ངོ་ལོག་བྱས་ཏེ་རང་ཉིད་ཀྱིས་
རྒྱལ་པོ་བྱས། རྒྱལ་རབས་ཀྱི་མིང་ལ་ཤིས་ཞ་ཟེར། རྒྱལ་ས་ནི་ཤིང་ཆིང་(དེང་
སང་གི་ཉིང་ཞ་དབྱིན་ཁྲོན་) ཡིན། རྒྱལ་རབས་འདིར་རྒྱལ་པོ་མི་རབས་བཅུ་
བྱུང་བའི་རུས་མིང་ནི་ལི་ཡིན། སྤྱི་ལོ་1038 - 1227ལོ་བར་ལོ་ངོ་བརྒྱ་དང་
དགུ་བཅུའི་རིང་སྲིད་དབང་བཟུང་མཐར་བོད་ཀྱི་རབ་བྱུང་བཞི་པའི་མེ་ཕག་སྤྱི་
ལོ་1227ལོར་ཡོན་རྒྱལ་རབས་ཀྱི་རྒྱལ་པོ་དང་པོ་ཇིང་གེར་ཧན་གྱིས་དམག་
དྲངས་ཏེ་གཏོར་ཕམ་བཏང་སྟེ་ཤིས་ཞ་རྒྱལ་རབས་མཇུག་སྒྲིལ་བ་དང་། དེའི་



དགའ་སྟོན་རྟེན་འབྲེལ་བྱས་པའི་ཟླ་བ་དེ་ལ་ཧོར་ཟླ་དང་པོ་ཟེར་བའི་སྲོལ་དེ་
ནས་བྱུང་ཡོད་པ་རེད། མཁས་པ་ཧྲི་ཐད་ཨན་གྱིས་གླིང་དང་མི་ཉག་འབྲེལ་བ་
ཡོད་མྱོང་བ་གསུངས། མི་ཉག་རྒྱལ་ཁབ་དང་གླིང་གཉིས་འབྲེལ་བ་ཡོད་སྲིད་
ཀྱང་མི་ཉག་གི་རྒྱལ་ ཁབ་དེ་1227ལོར་ཇིང་གེར་ཧན་གྱིས་དབང་དུ་བསྡུས་
ཟིན་པས་གླིང་གི་རྒྱལ་ཕྲན་དེ་སྤྱི་ལོ་1400ལོ་ནས་འགོ་ཚུགས་ཞེས་པ་དེ་མི་
འགྲིག་གོ །
དགུ་པ། བསམ་བློའི་རང་བཞིན་དང་ཕྱོགས་ལྷུང་། །
སྙན་རྩོམ་རླབས་པོ་ཚེ་འདིའི་ནང་གནའ་རབས་བོད་ཀྱི་ངལ་རྩོལ་མི་
དམངས་ཚོས་མེས་རྒྱལ་ལ་དགའ་ཞེན་དང་། ཞི་བདེར་དགའ་བ། བཙན་
འཛུལ་ལ་ངོ་རྒོལ་བཅས་བྱས་ཏེ་མི་རྣམས་རང་མོས་ཀྱི་འཚོ་བ་སྐྱེལ་བའི་འདོད་
དོན་ཚར་དུ་དངར་བཞིན་མེ་ལོང་ལྟ་བུར་བཀོད་ལ། མི་རྣམས་གདུག་རྩུབ་ཀྱི་
འདམ་རྫབ་ལས་ཐར་ཏེ་སྤྲོ་དཔལ་དུ་གནས་ཐུབ་པར་མགོན་སྐྱབས་སུ་ཕུལ་བྱུང་
གི་དཔའ་བོ་གེ་སར་གྱི་གཟུགས་བརྙན་བཀོད་ཡོད་པ་རེད། །
བོད་རིགས་ངལ་རྩོལ་མི་དམངས་རྣམས་བཀས་བཀོད་རྒྱུད་འཛིན་ཞིང་
བྲན་ལམ་ལུགས་ཀྱི་དབང་སྒྱུར་འོག་དུས་ཡུན་རིང་པོར་ཆབ་སྲིད་ཐོག་གི་གཉའ་
གནོན་དང་། དཔལ་འབྱོར་ཐོག་གི་བཤུ་གཞོག་ཚད་མེད་མྱངས་ཏེ་འཁྱགས་
ལྟོགས་ཀྱིས་མནར་ཅིང་། སྡུག་བསྔལ་ཚད་མེད་མྱངས་པས་ཁོ་ཚོས་མུན་ནག་
གི་སྤྱི་ཚོགས་དེར་འཁོན་འཛིན་གཏིང་ཟབ་སྐྱེ་བ་དང་། ཞེན་པ་ལོག་སྟེ་ངོ་རྒོལ་
བྱེད་པའི་བསམ་པའི་བརྩེ་དུང་མངོན་པར་སྐྱེས་པ་རེད། ཡིན་ནའང་ལོ་རྒྱུས་
ཀྱི་དབང་གིས་ཁོ་ཚོར་ཡང་དག་པའི་འགྲོ་ལམ་ཞིག་རྙེད་དཀའ་བར་བརྟེན་
དངོས་ཡོད་ཀྱི་གནས་ཚུལ་དང་བྲལ་བའི་འོག་འགྱུ་ཁོ་ནས་རང་ཉིད་ལ་སེམས་
གསོ་དང༌། ཁོ་ཚོས་གཉའ་གནོན་དང་བཤུ་གཞོག་མེད་ཅིང་འུ་ལག་དང༌།



དཔྱ་ཁྲལ་བྲལ་བའི་བདེ་སྐྱིད་ ཀྱི་ སྤྱི་ཚོགས་ ཤིག་དང་། ལས་ལ་བརྩོན་ཞིང་
འབངས་ལ་བྱམས་པའི་ལྷ་ལས་ཕུལ་དུ་བྱུང་བའི་རྒྱལ་པོ་ཞིག་གིས་སྐྱེ་བོ་རྣམས་
ཀྱི་འགོ་ཁྲིད་དེ་བདུད་སྡེ་བཙན་རྒྱལ་རྣམས་ཚར་གཅོད་བྱེད་པར་ཡིད་སྨོན་བྱེད་
པའི་རེ་འདོད་མཚོན་པར་བྱས་ཤིང༌། རྒྱལ་པོ་གེ་སར་གྱི་གཟུགས་བརྙན་ཡང་
མང་ཚོགས་ཀྱི་རེ་མོས་ལྟར་རབ་བཏགས་བྱས་ལ། སྒྲུང་དེབ་ནང་དུ་ཡང་ཁོང་
ཁྱིམ་ཚང་དབུལ་པོ་ཞིག་ཏུ་བལྟམས་ཤིང་། ལོ་ན་ཆུང་དུས་ནས་ཡུམ་འགོག་
བཟའ་དང་མཉམ་དུ་ དབུལ་ཕོངས་ ཀྱི་འཚོ་བ་ སྐྱེལ་ བའི་ འབྲོག་ པ་ ཞིག་ གི་
གཟུགས་སུ་བཀོད་པ་དང༌། མཚན་ལ་ཡང་ཇོ་རུ་ཞེས་བརྗོད། སྡུག་བསྔལ་
ལས་ཡར་སྐྱེས་པའི་གེ་སར་དེས་སྡུག་བསྔལ་དང་སྡུག་བསྔལ་དུ་གནས་པའི་
འབངས་རྣམས་མི་བརྗེད་ཅིང་། བསམ་བློའི་བརྩེ་དུང་ཡང་འབངས་དང་ཉེ་
བར་མཚུངས་པས་མི་དམངས་ཀྱི་ཁེ་ཕན་མཚོན་ཐུབ་པའི་གཞི་རྩ་ཆགས་པ་
དང༌། ཁོང་རྒྱལ་སྲིད་སྐྱོང་བའི་སྐབས་ཀྱང་འབངས་ལ་བརྩེ་ཞིང་འཁོར་ལ་
བྱམས་པ། ངལ་རྩོལ་ལ་ཞུགས་པར་དགའ་ཞིང་འབངས་རྣམས་ཀྱི་བློ་རུ་བབས་
པའི་རྒྱལ་པོ་མཆོག་གྱུར་ཞིག་ཏུ་བཀོད་ཡོད་པ་རེད། བོད་ཀྱི་ལོ་རྒྱུས་དེ་དུས་
ཡུན་རིང་ཞིང་། ལྷག་པར་དུ་དུས་རབས་བདུན་པ་ནས་བཟུང་བསྟན་པ་ཐོག་
མར་དར་ཏེ་དེང་སང་བར་ལོ་ངོ་སྟོང་ཕྲག་གཅིག་དང་བརྒྱ་ཕྲག་གསུམ་ལྷག་
ཙམ་འགོར་བ་དང༌། དུས་སྐབས་འདིའི་ནང་ཆོས་ལུགས་ཀྱིས་ཁོ་ཚོའི་ཁོག་
ཡངས་ཀྱི་ཀུན་སྤྱོད་དེར་ལས་འབྲས་རྣམ་སྨིན་གྱི་ཞགས་པས་དམ་དུ་བཅིངས་
ཤིང༌། འཛད་མཐའ་མེད་པའི་སྡུག་བསྔལ་གྱིས་མནར་བའི་སྐབས་འདིར་ཁོ་ཚོ་
རང་ཉིད་ཀྱི་ཉམ་ཆུང་ཕུང་པོ་འདི་ཇི་ལྟར་གྲོལ་བ་དང༌། སྐྱོ་སྡུག་གི་རྣམ་ཤེས་
དེ་ཇི་ལྟར་ཐར་བའི་ཆ་ལ་ཆོས་ལུགས་ཀྱིས་ཁོ་ནར་བརྟེན་པའི་བསམ་བློ་ཡང་
ཕྱང་མོ་མྱུག་ཏུ་གྱུར། དཀོན་མཆོག་ལ་སྐྱབས་སུ་འགྲོ་བའི་མོས་པ་ཡང་ལྷོད་
པར་གྱུར་ཏེ་མི་ཞིག་ངན་སོང་དུ་སྐྱེས་པའམ་ལྷག་པར་དམྱལ་ཁམས་སུ་ལྷུངས་
85



ན་སུ་ ཞིག་ གིས་སྐྱོབ་པར་བྱེད་ པའི་ གནད་ འདིར་ཡང་ཆོས་ལུགས་དང་མི་
མཐུན་པའི་ལྟ་སྟངས་བྱུང༌། ངལ་རྩོལ་པ་རྣམས་དམྱལ་བར་ལྷུངས་བའི་དབང་
དུ་བཏང་ན་རྒྱལ་པོ་གེ་སར་ལྟ་བུས་སྐྱོབས་ཐུབ་པར་མངོན་ལམ་དུ་བརྗོད་ཅིང་།
སྒྲུང་དེབ་ནང་དུ་གེ་སར་རྒྱལ་པོ་དངོས་སུ་གཤིན་རྗེའི་དྲུང་དུ་བྱེས་ཏེ་དམྱལ་
བར་ལྷུང་བའི་བཙུན་མོ་ཨ་སྟག་ལྷ་མོས་གཙོ་བོ་བྱས་པའི་ཤི་བོ་དུང་ཕྱུར་བཅོ་
བརྒྱད་ཀྱི་རྣམ་ཤེས་མཐོ་རིས་སུ་དྲངས་པའི་གནས་ཚུལ་སྨྲས་པ་ན། གེ་སར་
རྒྱལ་པོ་ ནི་ འཇིག་ རྟེན་ གྱི་ ཁམས་འདིའི་ མཆོག་ གྱུར་ གྱི་ རྒྱལ་ པོ་ ཞིག་ དང་།
དམྱལ་ཁམས་བཅོ་བརྒྱད་ལས་སྡུག་བསྔལ་གྱི་རྣམ་ཤེས་མངོན་པར་སྒྲོལ་བའི་
དཔའ་བོ་ཞིག་ཏུ་བཀུར་ཡོད་པ་རེད། དེ་བཞིན་གཤེགས་པའི་འཁྲུངས་རབས་
ལས་“ སྟོན་པ་ཤཱཀྱ་ཐུབ་པའི་སྲས་ཀྱི་ཐུ་བོ་མོང་གོལ་གྱི་བུའི་མ་ཡུམ་དགེ་འདུན་
ལ་སྦྱིན་པ་གཏོང་མ་ཕོད་པའི་ཉེས་དམིགས་ཀྱིས་དམྱལ་བར་ལྷུངས། དེའི་ཚེ་
མོང་གོལ་གྱི་བུས་མའི་དྲིན་དྲན་ནས་དམྱལ་ཁམས་སུ་སྐྱོབ་པར་ཕྱིན་ལ་མི་ནུས་
པར་སངས་རྒྱས་ལ་ཞུས་པས་སངས་རྒྱས་ཀྱིས་ཕྱོགས་བཅུའི་དགེ་འདུན་ཐམས་
ཅད་ལ་སྦྱིན་པ་གཏོང་བའི་མཐུ་ལས་སྐྱོབ་པ་ལས་ཐབས་གཞན་ནི་མ་མཆིས་”
ཞེས་ཟེར་སྐད། སེམས་ཅན་དམྱལ་བར་ལྷུང་ཚེ་སངས་རྒྱས་ཀྱིས་སྐྱོབ་པར་མི་
ནུས་ན་གཞན་དག་གིས་ལྟ་ཅི་སྨོས། ཡིན་ནའང་ངལ་རྩོལ་མི་དམངས་ཀྱི་རེ་
མོས་གཅིག་སྡུད་ཀྱི་སྙིང་པོ་གེ་སར་ལྟ་བུ་ཁོ་ནས་ད་གཟོད་དམྱལ་ཁམས་གཏོར་
ནས་མི་སྡུག་བསྔལ་ལས་སྐྱོབ་ནུས་པར་བསྟན་ཡོད་པ་རེད། ཕྱོགས་ གཞན་
ཞིག་ནས་ ལོ་ རྒྱུས་ ཐོག་ གི་ གནས་ ཚུལ་ དངོས་ ཚུར་ སྣང་བྱས་ པ་ དཔེར་ན།
《དཔྱིད་ཀྱི་རྒྱལ་མོའི་གླུ་དབྱངས་》ལས་“ དུས་དེར་བཙད་པའི་བཙུན་མོ་ཆུང་
བ་ལ་སྲས་ཤིག་བཙའ་བར་ཉེ་སྐབས་སུ་ཡོད་པ་བཙུན་མོ་ཆེ་བས་ཤེས་ཏེ་ལུས་ལ་
གོས་མང་པོ་དཀྲིས་ནས་མངལ་དུ་སྲས་ཆགས་སྐད་སྨྲས། མི་རིང་བར་ཆུང་མ་
ལ་ཟླ་དུས་ཐེམ་པ་དང་སྲས་འཁྲུངས་པ་ཤིན་ཏུ་གཅེས་པས་མཚན་མོ་མར་མེའི་
86



འོད་ཀྱིས་བསྲུངས་པས་གནམ་ལྡེ་འོད་བསྲུངས་སུ་གྲགས་ཤིང༌། ཆེན་མས་
ཀྱང་སྤྲང་ཕྲུག་གཅིག་རིན་གྱིས་ཉོས་ཏེ། མདང་འདི་སྐྱེས་པ་ཡིན་ནོ་ཞེས་
བསྟན་པས། སོ་འདུག་པ་མཐོང་སྟེ་མདང་སྐྱེས་ཀྱི་བུ་ཆུང་ལ་ སོ་ནི་གདའ།
འོན་ཀྱང་ཡུམ་གྱི་བཀའ་བརྟེན་དུ་ཆུག་ཟེར་བས་ཁྲི་ལྡེ་ཡུམ་བརྟེན་ དུ་མིང་
ཆགས། དེ་ནས་མངའ་བདག་གཉིས་ལང་ཚོ་ཡར་ལྡན་དུ་གྱུར་བ་དང་། ཆོས་
བློན་རྣམས་ཀྱིས་རྒྱུ་མཚན་བརྗོད་པ་ལྟར་ཇོ་བོ་རྣམ་གཉིས་དང་། བྱམས་
མགོན་རྣམས་སོ་སོའི་ཁྲི་ལ་བཞུགས་སུ་བཅུག་ཅིང་གཙུག་ལག་ཁང་རྣམས་སུ་
མཆོད་པའི་ རྒྱུན་འཛུགས་ པ་ སོགས་མཛད། འོན་ ཀྱང་ མངའ་རིས་ ལ་ མ་
འཆམས་པར་འོད་བསྲུངས་ཀྱིས་གཡོན་རུ་དང་། ཡུམ་བརྟེན་གྱིས་སྦུས་རུ་
བཟུང་སྟེ་འཁྲུག་ལོང་ཆེན་པོ་བྱུང་བས་དེ་ནས་བཟུང་སྟེ་རྗེ་གཉའ་ཁྲི་བཙན་པོའི་
གདུང་བརྒྱུད་ཀྱིས་བོད་ཀྱི་སྤྱི་ལ་དབང་མ་བསྒྱུར་སྐད་དོ་” ཞེས་གསུངས། ཡང་
《རྒྱལ་རབ་གསལ་བའི་མེ་ལོང་》ལས། “ དེ་ནས་སྲིད་ལ་མ་འཆམས་པས་
འོད་བསྲུངས་ཀྱིས་གཡོ་རུ་བཟུང་ནས་འཁྲུག་པ་བྱས་སོ། ས་མོ་གླང་ཁེན་
(གྱེན་)ལོག་བྱུང་། མེ་མོ་བྱ་ལ་བང་སོ་རྣམས་བཤིག་གོ། མངའ་བདག་འོད་
བསྲུངས་ཀྱིས་སྲས་རྗེ་དཔལ་འཁོར་བཙན། དེའི་ཆེན་མོའི་སྲས་སྐྱིད་སྡེ་ཉི་མ་
མགོན་( འདི་ནས་ཡ་ཚེ་དང་མངའ་རིས་ཀྱི་རྒྱལ་པོ་བྱུང་) ཆུང་མའི་སྲས་བཀྲ་
ཤིས་བརྩེགས་པ་( འདི་ནས་ལ་སྟོད་པ་དང་ཡར་ལུང་ཇོ་བོ་བྱུང་) འདི་གཉིས་
ཀྱི་སྲིད་གང་ཡོད་རྣམས་ཡུམ་བརྟེན་གྱིས་འཕྲོག་པས་མངའ་རིས་ལ་བྲོས་ནས་
མངའ་རིས་རྒྱལ་པོ་མཛད་པ་ཡིན་ནོ། ། སྤྲང་ཕྲུག་ གཅེས་པར་གསོས་པས་
མངའ་བདག་ཡུམ་བརྟེན་བྱུང༌། རིགས་ངན་དཔོན་དུ་བསྐོས་ནས་དགེ་བཅུའི་
རྒྱལ་ཁྲིམས་མེད། ཤ་གོང་ཉུང་མས་བཅད་པས་ཕན་བདེའི་ཉི་མ་འགྲིབས།
རྒྱལ་རྒྱུད་མཐའ་ལ་ཕུད་པས་རྗེ་ཡི་གདུང་རབས་ཆད་” ཅེས་དང༌། 《ཆོས་
འབྱུང་མཁས་པའི་དགའ་སྟོན་》ནང་དུ་ཡང་ “ ཡུམ་བརྟེན་འོད་བསྲུངས་
87



མངའ་རིས་གཉིས་སུ་ཆད། དབུ་གཡོར་གཉིས་སོགས་བོད་ཡུལ་ཀུན་ན་རྩོད།
མཐའ་ཡི་སོ་ཤོར་འདུན་ས་ཆེ་ཆུང་ཞིག རྒྱལ་ཁྲིམས་ཆག་ཅིང་ཆོས་ཁྲིམས་དར་
མདུད་གྲོལ། མི་ཀུན་རྟག་ཏུ་ཁྲལ་དང་འུ་ལག་རྩི། གཙོ་བོ་ཐམས་ཅད་སྒྲིབ་
ཤིང་མནའ་ལ་ ཟ། དེ་ ཡི་ ཆད་ པས་ཕ་ཚན་སྡེར་བཅས་བརླག སད་སེར་
ཡམས་ནད་མུ་གེས་རྟག་ཏུ་མནར། གསེར་ཁུང་ལ་ སོགས་རིན་ཆེན་འབྱུང་
ཁུངས་ནུབ། དེ་ནས་བྲང་ཀ་དཔལ་ཡོན་སྨོད་པའི་འཐུས། འབངས་རྣམས་
ཀུན་གྱིས་རྗེ་ལ་ཁེན་ལོག་བྱས། འོད་སྲུང་བང་སོ་འཕྲུལ་རྒྱས་རྒྱབ་ན་ཡོད།
མིང་དུ་སྐྱེ་བོ་ལྷ་རྟེན་ལགས་སོ་སྐད། དེ་ཕྱིན་བཙན་པོའི་བང་སོ་རྩིག་པ་ནུབ།
རྗེ་ཁེད་ཁྱད་མེད་བོད་ཁམས་བསིལ་བུར་སོང་”ཞེས་གསུང་། རྒྱལ་པོ་གླང་དར་
མ་ལྷ་ལུང་དཔལ་གྱི་རྡོ་རྗེས་བཀྲོངས་པའི་ ཕྱི་ལོ་དེར་བུ་འོད་བསྲུངས་དང༌།
ཡུམ་བརྟེན་ གཉིས་ སྐྱེས་རྗེས། བཙུན་མོ་ཆེ་ཆུང་གི་བུ་ གཉིས་སྲིད་ དབང་
བཟུང་རྒྱུར་མ་འཆམས་པར་འོད་བསྲུངས་ཕྱོགས་ཁག་གི་གཡོ་རུ་དང་། ཡུམ་
བརྟེན་ཕྱོགས་ཁག་གིས་དབུས་རུ་བཟུང་སྟེ་དེ་ལ་ཆེ་སྲིད་དང་ཆུང་སྲིད། མང་
ཚན་དང་ཉུང་ཚན། གསེར་པ་དང་གཡུ་པ། ཤ་ཟན་དང་རྩམ་ཟན་ཟེར་བའི་
ཕྱོགས་ཁག་གཉིས་སུ་གྱེས་པ་རྣམས་ཕན་ཚུན་ལོ་ཉི་ཤུ་རྩ་བརྒྱད་ནང་འཁྲུག་
བྱས་ཤིང༌། ནང་འཁྲུག་ཐག་མ་ཆོད་གོང་སྤྱི་ལོ་869ལོར་བོད་ཡོངས་སུ་ལོ་རྒྱུས་
ཐོག་གཞི་རྒྱ་ཆེ་ཤོས་ཀྱི་ཞིང་པའི་གྱེན་ལངས་བྱུང་བ་དང༌། རྒྱལ་པོ་གཉའ་ཁྲི་
བཙན་པོ་དང་། སྲོང་བཙན་སྒམ་པོའི་གདུང་རྒྱུད་ཀྱིས་བོད་ལ་དབང་སྒྱུར་བྱེད་
པའི་དུས་རབས་མཇུག་གྲིལ་བ་ཞིག་བཟོས་པ་དང༌། དེ་རྗེས་བོད་ས་གནས་སུ་
རྗེ་དཔོན་ཚན་པ་བཅུ་གཅིག་གིས་དུམ་བུར་བཅད་ནས་བོད་ས་གནས་ཡོངས་
རྫོགས་སིལ་བུར་ཐོར། བོད་ས་གནས་སུ་ས་ཁུལ་དུམ་བུར་བགོས་ནས་དབང་
སྒྱུར་བྱེད་རིང་ཚན་པ་ཁག་བར་གཅིག་འོག་གཅིག་ལ་མི་འདུས་པའི་དམག་
འཁྲུག་ཡུན་རིང་བྱས་པ་དེས་བོད་ས་གནས་ཀྱི་ཞིང་འབྲོག་ཐོན་སྐྱེད་ལ་ལོ་མང་
88



པོའི་རིང་གནོད་ཚེ་ཚབས་ཆེན་ཕོག་པ་དང་ཆབས་ཅིག་རང་བྱུང་གི་གནོད་འཚེ་
དང་། མུ་གེ་གཅིག་མཇུག་གཉིས་མཐུད་བྱུང་རྐྱེན་རྒྱ་ཆེའི་མི་དམངས་རྣམས་
དམག་འཁྲུག་དང་མུ་གེའི་སྡུག་བསྔལ་རྒྱུན་མི་ཆད་པའི་མི་ཚེའི་ནང་ལྷུང་བ་
རེད། བོད་དུ་ས་གནས་བཅད་བཟུང་གིས་གཅིག་གྱུར་མེད་པ་དེ་བོད་ཀྱི་རབ་
བྱུང་བཞི་པའི་ས་ཕག་སྤྱི་ལོ་1231 ལོ་བར་ཁྱོན་ལོ་གྲངས་393རིང་གནས་པ་
དང་། དུས་སྐབས་འདིའི་ནང་སངས་རྒྱས་ཀྱི་བསྟན་པ་བསྐྱར་དུ་དར་ཞིང་།
བོད་ཀྱི་རབ་བྱུང་དང་པོའི་མེ་བྱ་སྤྱི་ལོ་1057ལོའི་གོང་དུ་ཆོས་ལུགས་ཐོག་གྲུབ་
མཐའ་མི་འདྲ་བའི་ཁྱད་པར་གང་ཡང་མེད་རུང་དགོན་པ་སོ་སོའི་དཔལ་འབྱོར་
གྱི་རྟེན་གཞི་ལྷ་ཁང་ཁག་གི་ཡོང་འབབ་འཕྲོག་རྒྱུ་ཁོ་ནའི་ཆེད་དུ་དམག་འཁྲུག་
རྒྱུན་མི་ཆད་པར་བརྒྱབ་པ་དང༌། དེ་རྗེས་བཀའ་གདམས་པ་དང༌། ས་སྐྱ་བ།
བཀའ་བརྒྱུད་པ་བཅས་པའི་གྲུབ་མཐའ་དུ་མ་བྱུང༌། གྲུབ་མཐའ་ཐ་དད་ཀྱི་རྒྱུ་
མཚན་གྱིས་སམ་ཁེ་དབང་འཕྲོག་རེས་བྱེད་པའི་རྒྱུ་མཚན་གྱིས་ཕན་ཚུན་དམག་
འཁྲུག་མང་པོ་བྱུང་རྐྱེན་ངལ་རྩོལ་པ་རྣམས་ལྷག་པར་སྡུག་བསྔལ་གྱི་ལམ་དུ་
བསྐྱལ་བ་དང༌། ཁོ་ཚོས་ས་གནས་བཅད་བཟུང་གི་སྣང་ཚུལ་ལ་ཞེན་པ་ལོག་
ཅིང་། གཅིག་གྱུར་གྱི་རྣམ་པ་གསར་པ་ཞིག་ཡོང་བར་མཐའ་གཅིག་ཏུ་རེ་མོས་
བྱེད་པ་སོགས་རྩོད་འཐབ་ཀྱིས་འཁྲུག་སྟེ་ཟང་ཟིང་དུ་གྱུར་བའི་སྤྱི་ཚོགས་ཀྱི་
འགལ་ཟླ་དང༌། ངལ་རྩོལ་པ་རྣམས་རྒྱལ་ཁབ་གཅིག་གྱུར་མངོན་དུ་འགྱུར་
བར་རེ་བའི་འདོད་མོས་དང་བསམ་པའི་བརྩེ་དུང་གང་ལེགས་མཚོན་པར་བྱས་
ཡོད་ལ། སྒྲུང་དེབ་ཀྱི་ཐོག་མཐའ་བར་གསུམ་དུ་དངོས་ཡོད་རིང་ལུགས་དང་།
འཆར་ཡན་རིང་ལུགས་ཟུང་འབྲེལ་ཡང་བྱས་ཡོད་པ་རེད། གནའ་རབས་བོད་
ཀྱི་སྤྱི་ཚོགས་ཀྱི་ངོ་བོའི་ཕྱོགས་ནས་དཔེར་ན། དེའི་སྐབས་ཀྱི་ཟང་ཟིང་དུ་གྱུར་
བའི་སྤྱི་ཚོགས་ཀྱི་རྣམ་པ་དང་། གདུག་རྩུབ་ཀྱི་དབང་ཤུགས་ངན་པ། མང་
ཚོགས་ཀྱི་འཚོ་བ་དེ་དཀའ་སྡུག་དང་ཉམ་ ཐག་གི་གནས་སུ་ལྷུང་བ་སོགས་
89



བརྗོད་དོན་རྣམ་པར་བཀོད་པ་དེ་རྣམས་ནི་དངོས་ཡོད་རིང་ལུགས་ཀྱི་ཁྱད་ཆོས་
ལྷག་པར་ལྡན་པར་བྱས་པ་ཞིག་རེད་ལ། ཡང་མི་རྣམས་ཀྱིས་བློ་བདེ་བག་
ཕེབས་དང་། ཞི་བདེའི་ངང་ནས་འཚོ་བ་སྐྱེལ་བ་དང་། ཉམ་ཆུང་བྱམས་ཀྱིས་
སྐྱོང་བ་དང༌། བཙན་པོ་གཉའ་ནས་གནོན་པ་མ་ཟད། རྒྱལ་ཁབ་ལ་སྲུང་སྐྱོབ་
དང༌། མི་དམངས་ལ་དགའ་ཞེན་བཅས་བྱེད་པའི་མཆོག་གྱུར་གྱི་དཔའ་བོ་
ཞིག་འབྱུང་བར་རེ་འདོད་བྱེད་པ་སོགས་ནི་འཆར་ཡན་རིང་ལུགས་ཀྱི་ངོ་བོ་
མངོན་པར་བཀོད་པ་ཞིག་རེད། ཧོར་གྱིས་གླིང་ལ་བཙན་འཛུལ་བྱས་རྟིང་གླིང་
གི་ས་ཆ་བཙན་བཟུང་དང་། མི་དམངས་ལ་གཉའ་གནོན་དང་། འབྲུག་མོ་
དང་གླིང་གི་རྟེན་གསུམ་དངོས་རྫས་ཀུན་འཕྲོག་བཅོམ་བྱེད་པ་སོགས་ནི་སྐབས་
དེའི་རྩོད་འཐབ་ཀྱིས་འཁྲུག་སྟེ་ཟང་ཟིང་དུ་གྱུར་བའི་སྤྱི་ཚོགས་ཀྱི་རྣམ་པ་དངོས་
བསྟན་པ་དང༌། ཁྲོ་ཐུང་གིས་རྒྱལ་སྲིད་གཡོ་འཕྲོག་དང་། རྒྱལ་ནང་དུ་དཔྱ་
ཁྲལ་གྱི་ཁུར་པོ་ལྗིད་དུ་གཏོང་བ་སོགས་ནི་སྐབས་དེའི་དཔོན་ངན་གྱི་གདུག་རྩུབ་
རང་བཞིན་གསལ་བར་བཀོད་པ་ཞིག་རེད། ལོ་རྒྱུས་ཀྱི་གནས་ཚུལ་དངོས་དེ་
དག་གི་མདུན་དུ་མི་རྣམས་ཀྱིས་རང་ཉིད་གདུག་རྩུབ་འདི་དག་ལས་ཐར་ཆེད་
ལྷའི་གཟུགས་བརྙན་མང་པོར་བཀོད་པ་དེ་དག་གིས་སྐབས་དེའི་སྤྱི་ཚོགས་ནང་
དུ་མི་རྣམས་མདུན་བསྐྱོད་བྱེད་པའི་སྟོབས་ཤུགས་ཀྱི་ཡོང་ཁུངས་ཤིག་ཏུ་གྱུར་
ཡོད་པ་རེད། མར་ཁེ་སིས་“ ལྷ་སྒྲུང་ག་རེ་ཡིན་ན་ཡང་ཚང་མ་འོག་འགྱུ་བེད་
སྤྱོད་དང༌། འོག་ འགྱུ་ བརྟེན་ ཐབས་བྱས་ནས་ རང་ བྱུང་ ཁམས་ཀྱི་སྟོབས་
ཤུགས་འདུལ་ཐབས་དང༌། རང་བྱུང་ཁམས་ཀྱི་སྟོབས་ཤུགས་དབང་དུ་བསྒྱུར་
ཐབས། རང་བྱུང་ཁམས་ཀྱི་སྟོབས་ཤུགས་དེ་གཟུགས་སུ་འགོད་ཐབས་བྱས་པ་
ཞིག་རེད། དེར་བརྟེན་རང་འབྱུང་ཁམས་ཀྱི་སྟོབས་ཤུགས་དེ་ཚོ་དངོས་སུ་
དབང་དུ་བསྒྱུར་ཐུབ་པ་བྱུང་བ་དང་། ཆབས་ཅིག་ལྷ་སྒྲུང་དེ་ཚོ་ཡང་ཆོ་མེད་
པར་འགྱུར་འགྲོ་རྒྱུ་རེད་” ( དཔལ་འབྱོར་རིག་པའི་སྐོར་གྱི་མ་ཟིན་ཕྱག་བསྟར་
g0



མའི་《གླེང་གཞི་》)ཞེས་བསྟན་པ་ལྟར། སྒྲུང་དེབ་ནང་རྟོག་པ་འཆར་ཡན་
རིང་ལུགས་ཀྱི་རྩོམ་ཚུལ་དང་། རང་གི་ཕུན་སུམ་ཚོགས་པའི་འོག་འགྱུ་ལ་
བརྟེན་ནས་མི་སྣའི་གཟུགས་བརྙན་བཀོད་པ་དང༌། སྐབས་དེའི་སྤྱི་ཚོགས་ཀྱི་
གནད་དོན་དངོས་ལ་མཚང་འབྱིན་དང་། མང་ཚོགས་ཀྱི་རེ་མོས་གང་ལེགས་
མཚོན་པར་བྱས་ཡོད་པ་རེད། གླིང་གེ་སར་རྒྱལ་པོ་ལྷའི་སྲས་པོའི་གཟུགས་སུ་
བཀོད་པ་དང༌། དུས་དེར་འཇིག་རྟེན་མི་ཡུལ་དུ་བདུད་མ་རུངས་པས་དབང་
དུ་བསྒྱུར་ནས་བྱ་སྤྱོད་ངན་པས་སེམས་ཅན་ལ་གནོད་འཚེ་ཅི་དགར་བྱེད་ཅིང་
གནས་པ་མི་རྣམས་སྡུག་བསྔལ་ལས་སྐྱོབ་ཕྱིར་སྟེང་ཕྱོགས་ལྷ་ཡིས་གེ་སར་རྒྱལ་
པོ་འཇིག་རྟེན་མགོ་ནག་མི་ཡི་སྤྱི་དཔོན་དུ་མངགས་ཤིང་། བདུད་མ་རུངས་པ་
ཐམས་ཅད་དབང་འདུལ་ ཁ་ གནོན་བྱེད་པ་དང་། བཙན་པོ་གཉའ་གནོན་
དང་། ཉམ་ཆུང་ལག་འཐེན་བྱེད་པ། ཁོང་གི་མགོན་སྐྱབས་སུ་ཁམས་གསུམ་
དབང་དུ་བསྒྱུར་བའི་མངོན་ཤེས་དྲུག་ལྡན་གྱི་ལྷ་མོ་ ཨ་ནེ་གོང་སྨན་རྒྱལ་མོ་
གནས་པ་དང་ཁོང་གི་དགྲ་ཕྱོགས་སུ་འཇིགས་སུ་རུང་བའི་བདུད་མགོ་དགུ་ཅན་
ཡོད་པར་བྲིས་པ་མ་ཟད། ད་དུང་སྒྲུང་གི་ནང་ ཐ་ན་རྟ་དང་འདབ་ཆགས་
སོགས་ཀྱིས་ཀྱང་མི་སྐད་སྨྲ་ཐུབ་པའི་ཆོ་འཕྲུལ་སྣ་ཚོགས་སྟོན་པ་སོགས་ཁྱོན་
ཡོངས་ནས་ལྷ་སྒྲུང་གི་རྣམ་པ་ཡོངས་སུ་རྫོགས་པར་བྲིས་ཡོད་པ་རེད། ཡིན་
ནའང་མི་འགའ་ཞིག་གིས་སྙན་རྩོམ་འདི་སངས་རྒྱས་ཆོས་ལུགས་ནས་འབྱུང་
ཞིང༌། རྨོངས་དད་ཤ་སྟག་ཡིན་པར་གཏམ་བཤད་བྱེད་ཀྱི་ཡོད་རུང༌། སྒྲུང་
དེབ་ནང་ཆོས་ལུགས་ཀྱི་འབྲེལ་བའི་ཐ་སྙད་མི་ཉུང་བ་ཞིག་ཡོད་མོད། དེའི་
བརྗོད་བྱ་གཙོ་བོ་ནི་ཡར་ཐོན་དུ་སྣང་ཞིང་། སྤྱིར་ཕན་བདེའི་རྒྱལ་མཚན་
འཛུགས་མཁན་དང༌། ཉམ་ཆུང་མཐའ་ནས་སྐྱོང་མི། བཙན་པོ་གཉའ་ནས་
གནོན་མི། སྡུག་བསྔལ་གྱི་རྩ་བ་འབྱིན་མཁན་དང་། བཙན་ཤུགས་ལ་ངོ་རྒོལ་
བྱེད་ཕོད་པའི་དཔའ་བོ་གེ་སར་ལ་བསྟོད་བསྔགས་བྱེད་པ་ལས་སངས་རྒྱས་ཀྱི་
ས་གན



བསྟན་པའམ་ཆོས་ལུགས་ གཞན་གང་ཞིག་སྒྲོག་སྤེལ་བྱེད་པ་ནི་ག་ལ་ཡིན།
སྙན་རྩོམ་རླབས་ཚེ་འདིའི་ནང་རྒྱལ་ཁབ་སོ་སོ་དང༌། དཔའ་བོ་སོ་སོར་རང་
ཉིད་ཀྱི་ཡིད་དམ་ལྷ་དང༌། སྲུང་མ་སོགས་མང་དུ་བཀོད་ཡོད་ཀྱང་དེ་རྣམས་
ཀྱིས་དམག་འཁྲུག་རྣམ་པར་རྒྱལ་ཆེད་དགྲ་ ཕྱོགས་ཀྱི་གནས་ཚུལ་སྔོན་བརྡ་
གཏོང་བ་སོགས་ཀྱི་མཐུ་ནུས་དམིགས་སུ་བསྟན་པ་ལས་ལས་འབྲས་རྣམ་སྨིན་
གྱི་བརྗོད་དོན་གཙོ་བོར་མ་མཆིས་སྙམ། ཕུལ་བྱུང་གི་གནའ་རྩོམ་གང་ཞིག་གི་
ནང་དུའང་ལོ་རྒྱུས་ཀྱི་དབང་གིས་ཆོས་ལུགས་ཀྱི་ཐ་སྙད་འགའ་རེ་བསྲེས་པའམ་
ཉམས་འགྱུར་རུང་ལྡན་པ་ནི་རྒྱུན་ལྡན་གྱི་སྣང་ཚུལ་ཞིག་ལས་རྩོམ་གཞུང་དེའི་
ཡར་ཐོན་གྱི་ དགོངས་དོན་ལ་ ངན་ ཤུགས་འབྱུང་མི་སྲིད་ པ་དང་། གནའ་
རབས་ཀྱི་རྩོམ་གང་ཞིག་གི་ནང་དུ་ཡང་“ སྤྱི་ཚོགས་རིང་ལུགས་” དང་“ དེང་
རབས་ཅན་བཞི་” སོགས་གཏན་ནས་འབྱུང་མི་སྲིད་པ་ལྟར་རེད་ན། ཐ་སྙད་
དེ་དག་ཀྱང་སངས་རྒྱས་ཆོས་ལུགས་ཁོ་ན་ནས་བྱུང་བ་མ་ཡིན་པར་དཔེར་ན།
སྒྲུང་ལས་བྱུང་བའི་ལྷ་ཚངས་པ་དང་། དབང་ཕྱུག་སོགས་ལྟ་བུ་ནི་ཕྱི་རོལ་པ་
བྲམ་ཟེའི་ལུགས་ཀྱི་ལྷ་དག་དང༌། བཙན་དང་གཉན་ལ་སོགས་པ་ནི་བོད་ཀྱི་
གདོད་མའི་ཆོས་ལུགས་བོན་པོའི་ལུགས་ཀྱི་ལྷ་དག་དང་། སངས་རྒྱས་བྱང་
སེམས་ལ་སོགས་པ་སངས་རྒྱས་ཆོས་ལུགས་ཀྱི་ཐ་སྙད་ཡིན་པ་བོད་ཀྱི་མཁས་
དབང་དམ་པ་རྣམས་ཀྱི་དགོངས་རྒྱུན་ལས་ཀྱང་དེ་ལྟར་ཡིན་ཟེར་གྲགས་སྐད།
སྒྲུང་དེབ་ནང་ཆོས་ལུགས་མི་འདྲ་བ་གསུམ་གྱི་ཐ་སྙད་བསྲེས་པར་རིག་པས་མི་
གཅིག་གིས་ཆོས་ལུགས་གསུམ་ལ་དད་མོས་བྱེད་པ་དེ་ཡང་ལོ་རྒྱུས་ཐོག་དཔེར་
མ་མཆིས་ལ། གཏན་ཚིགས་ཀྱིས་ཀྱང་འགྲུབ་མི་ཐུབ་སྙམ་མོ། །
བཅུ་པ། སྒྱུ་རྩལ་གྱི་རྣམ་པ།
གེ་སར་རྒྱལ་པོའི་སྒྲུང་དེ་ཚད་མཐོ་བའི་མི་དམངས་ཀྱི་རང་བཞིན་དང་།
92



ངོ་མཚར་རྨད་དུ་བྱུང་བའི་སྒྱུ་རྩལ་གྱི་རྣམ་པ་འཚམས་པར་སྦྱར་ནས་གཅིག་
གྱུར་རྣམ་པ་ཡོངས་སུ་རྫོགས་པར་བྱུང་བས་བརྗོད་བྱ་ཡར་ཐོན་དུ་སྣང་ཞིང་།
རྩོམ་སྟངས་གསར་ལ་ཡིད་དུ་འོང་བར་གྱུར་རོ། ། སྒྲུང་དེབ་ཐོག་མཐའ་བར་
གསུམ་དུ་སྙན་ངག་ལུས་ཀྱི་བྱེ་བྲག་ཚིག་བཅད་ལྷུག་སྤེལ་མའི་རྣམ་པ་ཉེ་བར་
སྤྱད་ནས་བརྗོད་དེ་ཡུལ་ལྗོངས་འབྲི་བའམ་དོན་ཞིབ་བརྗོད་བྱེད་པ་ལ་ལྷུག་པའི་
རྣམ་པ་དང༌། མི་སྣ་ཕན་ཚུན་གླེང་རེས་བྱེད་པ་ནི་ཕལ་ཆེར་ཚིག་བཅད་དུ་སྣང་
ལ། སྒྲུང་དེབ་འགའ་ཞིག་ཏུ་སྔོན་ལ་ལེའུ་རེར་ཁ་བྱང་ཚིག་བཅད་གཉིས་རེ་
བཀོད་དེ་བརྗོད་དོན་གཙོ་བོ་དམིགས་སུ་བཏོན་ཡོད་པ་དང༌། ཡང་མཇུག་བསྡུ་
བའི་ཚིག་རྐང་གཉིས་རེ་བྲིས་ཏེ་གོང་དུ་བརྗོད་པའི་དོན་རྣམས་ཕྱོགས་བསྡུས་
ཀྱང་བྱས་ཡོད་པ་རེད། དཔེར་ན། 《ཧོར་གླིང་གཡུལ་འགྱེད་》ལས་ལེའུ་དང་
པོའི་ཁ་བྱང་དུ་“ ཧོར་རྗེས་བཙུན་མོ་འཚོལ་ཕྱིར་ཁ་ཏ་མངགས། །འབྲུག་མོས་
ཁྲ་རྒན་སྐུ་རྩར་ནེའུ་ཆུང་བཏང་། །” ཞེས་དང༌། མཇུག་ཏུ་“ མི་གཅིག་ཧམ་
འདོད་ཆེ་བས་ན། །རྒྱལ་གཉིས་མེ་འོབ་ཀློང་ལ་ལྷུང༌། །” ཞེས་བྲིས་སྲོལ་ཁྱད་
དུ་མཚར་བ་ཞིག་ཡོད།
གཟུགས་བརྙན་སྐོར།
སྙན་རྩོམ་འདིའི་ནང་དུ་མི་སྣ་བརྒྱ་ཕྲག་ཁ་ ཤས་ཀྱི་ གཟུགས་བརྙན་
བཀོད་པ་དེ་དག་ནང་དྲང་ཕྱོགས་དང་ལྡོག་ཕྱོགས་གང་གི་ཐད་ལ་ཡང་མི་དེའི་
རང་གཤིས་དང་ཆགས་སྡང་གསལ་ལ་མགོ་མཇུག་རྫོགས་པ་སོགས་ཀྱི་རྣམ་པ་
ཡོངས་སུ་ཚང་བར་བྱས་ཡོད། དཔའ་བོ་གེ་སར་གྱི་གཟུགས་བརྙན་ཡང་དམག་
འཁྲུག་གི་ནང་དུ་ཞིབ་འབྲི་བྱས་ཏེ་ངོ་མཚར་བློ་ལས་འདས་པའི་རྫུ་འཕྲུལ་དང༌།
དམག་འཐབ་ལ་མཁས་པའི་ཡོན་ཏན། དགྲ་སྡེ་ཟིལ་གྱིས་གནོན་པའི་དཔའ་
རྩལ་བཅས་བཀོད་པ་མ་ཟད། མི་དམངས་ལ་དགའ་ཞེན་དང༌། གཞན་གྱི་
93



བསམ་འཆར་དང་ལེན་བྱས་པ། ཉམ་ཆུང་གཅེས་པར་སྐྱོང་བའི་བྱང་སེམས་
དང་། དགྲ་བོར་སྙིང་རྗེ་གཏན་ནས་མི་བྱེད་པའི་ཚུལ་སྤྱོད་སོགས་བཀོད་པ་
དང་། དུས་མཚུངས་མཛེས་ཤིང་ཡིད་དུ་འོང་བ། བུད་མེད་ཀྱི་སྐྱོན་དང་བྲལ་
ཞིང་བློ་རིག་གསལ་བའི་སེང་ལྕམ་འབྲུག་མོའི་གཟུགས་བརྙན་བཀོད། ཧོར་
དམག་གླིང་ལ་བཀང་རྗེས་ཁོ་མོས་རྒྱལ་ཡོངས་ཀྱི་དམག་དམངས་མཉམ་དུ་
མཐུན་སྒྲིལ་དམ་ཟབ་དང་། ཐབས་བརྒྱ་ཇུས་སྟོང་གིས་བཙན་འཛུལ་ལ་འགོག་
རྒོལ་བྱེད་ཕྱིར་དམག་ཇུས་སྣ་ཚོགས་བཏོན་རྐྱེན་ཧོར་དམག་གླིང་གི་མཐའ་ཁུལ་
དུ་རྒྱུན་རིང་འགོར་ལ། ཁོ་མོ་ཧོར་དམག་གིས་བཟུང་རྗེས་ཀྱང་མེས་རྒྱལ་ལ་
དགའ་ཞིང་། དགྲ་བོར་མགོ་བཏགས་མི་ཞུ་བའི་སྙིང་སྟོབས་ལྡན་ལ། ཧོར་དུ་
གནས་རིང་ཡང་རྟག་ཏུ་རང་གི་རྒྱལ་ཁབ་ཡིད་ལ་བཅངས་ཏེ་མགོ་བཏགས་མི་
ཞུ་བའི་སྤོབས་ཉམས་མངོན་གསལ་དུ་བཀོད་ཡོད། དཔེར་ན། 《ཧོར་གླིང་
གཡུལ་འགྱེད་》སྟོད་ཆ་ ལས། “ སྐེ་འབྲེག་མིག་ འདོན་ཅི་ དགའ་ གྱིས། །
གསོན་དང་ ཤི་ལ་ཁྱད་པར་མེད། ། བརྒྱ་ ལ་ ཡ་རྩེ་འགྲིམ་དགོས་ན། ། གུར་
དཀར་བསད་པའི་སྙིང་ཁྲག་དགོས། །བཤན་པ་མ་ཤི་མིག་འབྲས་དགོས། །
མཆོངས་ལྷ་ སྨུག་ པོའི་ མཐེབ་མཛུབ་ དགོས། ། དམར་ ཡག་ སྟག་ གི་ སྒོ་ ཁྱི་
དགོས། །ཁ་དཀར་རྐྱང་གི་ཁལ་རྟ་དགོས། ། ཁུ་བྱུག་སྔོན་མོའི་དུས་འཛིན་
དགོས། །དེ་མིན་སྒོ་ཐེམ་འགོམ་རྒྱུ་མིན། །” ཞེས་དགྲ་བོར་སྙིང་ཁོང་རུས་
པའི་གཏིང་ནས་འཁོན་འཛིན་དང་། མཐོང་ཆུང་བྱེད་པའི་སྙིང་སྟོབས་མཚོན་
པར་བྱས་ཡོད། ལྡོག་ཕྱོགས་ནས་ཀྱང་ཁྲོ་ཐུང་གིས་རྒྱལ་ཚོང་ཆོམ་རྐུན་བྱས་ཏེ་
རང་ཉིད་ཀྱི་དམིགས་ཡུལ་འགྲུབ་ཐབས་བྱེད་པའི་ངོ་ཚ་དང་བྲལ་བའི་བྱ་དངོས་
བཀོད་ཅིང་། རྒྱལ་ནང་དུ་དཔའ་རྩལ་རློམ་པ་དང༌། དགྲ་དང་ཐུག་ཚེ་ཐལ་མོ་
སྦྱར་བ། མ་རྟོགས་པའི་དོན་ལ་འཆལ་གཏམ་གང་མང་བརྗོད་པའི་གཡོ་སྒྱུ་
སོགས་ལ་མཚང་འབྱིན་བྱས་ཏེ་ཀློག་པ་པོ་རྣམས་ཀྱི་མིག་ལམ་དུ་ཇི་མ་ཇི་བཞིན་
94



རིག་ཐུབ་པ་དང་། སྙིང་ཁོང་རུས་པའི་གཏིང་ནས་ཁོང་ཁྲོ་སྐྱེས་ཤིང་མི་དེ་
རིགས་འཇིག་རྟེན་ཐོག་གཅིག་གནས་ཀྱང་མང་དྲགས་ཤིང་ཤ་ཏིག་རེ་རེ་གཏུབ་
ནས་དམར་གསོད་བྱས་ན་བློ་བདེ་བ་སོགས་ཀྱི་གཟུགས་བརྙན་བཀོད་ཡོད་པ་
རེད།
ཡུལ་ལྗོངས་དང་མི་སྣ་འབྲི་བ།
སྒྲུང་དེབ་ནང་ཡུལ་ལྗོངས་དང་མི་སྣ་སོགས་ཞིབ་འབྲི་བྱེད་སྐབས་དཔེ་
རྒྱན་དང་། མཚུངས་སྒྲ་སོགས་གང་མང་སྤུས་ཏེ་སྙན་ཞིང་འཇེབས་ལ་མིའི་
རང་གཤིས་དང་སྒེག་ཉམས་སོགས་མངོན་པར་རིག་ཐུབ་པ་ལྟར་བྱས་སོ། །
དཔེར་ན། 《བདུད་འདུལ་》ལས། “ རི་གླང་ཆེན་འཕྲེད་ལ་ཉལ་འདྲ་གཅིག་
ཡོད། དེའི་གཡས་སུ་སྦྲུལ་ནག་ ཐུར་ ལ་ རྒྱུགས་འདྲའི་ ཟམ་ པ་ གཅིག་ཡོད།
དེའི་ཕར་སོང་ན་དཀར་པོ་འོ་མ་འདྲ་བའི་མཚོ་གཅིག་ཡོད། དེའི་ཕར་སོང་
བའི་རྒྱང་རིང་ཙམ་ན་རི་ཕག་ནག་གི་ཟེ་འདྲ་བ་ཞིག་ཡོད་” ལྟ་བུ་དང་། “ དེའི་
ཞལ་ངོ་བཅོ་ལྔའི་དུང་ཟླ་འདྲ། །མཁུར་ཚོས་དམར་མདངས་བྱུ་རུ་འདྲ། །
སྤྱན་མིག་ཐོ་རེངས་སྐར་ཆེན་འདྲ། །ཞལ་དུང་སོ་མུ་ཏིག་ཕྲེང་བ་འདྲ། །སྐུ་
གཟི་བརྗིད་ རི་ རབ་ ལྷུན་ པོ་ འདྲ། ། ཐུགས་བྱང་ སེམས་ རྒྱ་ དར་ དཀར་ པོ་
འདྲ། །གསུང་སྙན་པོ་པི་ཝང་གླིང་བུ་འདྲ། །” ཞེས་མཚུངས་གསལ་གྱི་སྒྲ་
“ འདྲ་” སོགས་མང་དུ་སྤྱད་དེ་གེ་སར་གྱི་གཟི་བརྗིད་སོགས་ཀློག་པ་པོའི་མིག་
ལམ་དུ་ཟླ་གཟུགས་ཆུ་ལ་ཤར་བ་བཞིན་རིག་ཐུབ་པ་ཞིག་བསྟན་ནོ། །
ཚིག་སྦྱོར་དང་ཚིག་རྒྱུན་གྱི་ཉམས།
སྒྲུང་དེབ་ནང་དོན་ཞིབ་བརྗོད་བྱེད་པའམ་ཕན་ཚུན་གླེང་རེས་བྱེད་པ་
སོགས་ཚིག་རྒྱན་རིག་པའི་བྱེ་བྲག་དཔེ་དོན་ལེགས་པར་སྦྱོར་བའི་དཔེ་རྒྱུན་



དང་། དཔེ་དང་དོན་གྱི་དངོས་པོ་གཉིས་ཕན་ཚུན་ ཁག་ ཁག་མ་ཡིན་ པར་
གཟུགས་གཅིག་གི་ངོ་བོ་དབྱེར་མེད་དུ་སྦྱོར་བའི་གཟུགས་རྒྱན། དོན་གཞན་
བཀོད་པའི་བསྐོར་རྒྱན། གསལ་བྱེད་རྒྱན་ལ་སོགས་པ་ཚིག་མཛེས་པར་བྱེད་
པའི་སྒྲ་རྒྱན་སོགས་ཡོན་ཏན་ཕུན་སུམ་ཚོགས་པ་ཡིན་ནོ། །དཔེར་ན། 《ཧོར་
གླིང་》ལས། “ སྡོང་པོ་གཏིང་ནས་མ་སྐྱེས་ན། །ལོ་མ་འཁྲུངས་ལོ་ཅི་ལ་
ཡོད། །ལྗང་ཆུང་གཞི་ནས་མ་སྐྱེས་ན། །འབྲས་བུ་སྨིན་ཐབས་ཅི་ལ་ཡོད། །
ལྷོ་སྤྲིན་བྱང་ལ་མ་སོང་ན། ། བ་མོ་འབབ་དོན་ཅི་ལ་ཡོད། །གུར་དཀར་ཨ་
གནམ་མ་འགུལ་ན། །ཧོར་དམག་ཆས་དོན་ཅི་ལ་ཡོད། །” ཅེས་པ་འདིར་
ལྗང་ཆུང་ས་གཞི་ནས་ལེགས་པོ་ཞིག་མ་སྐྱེས་ཚེ་འབྲས་བུ་ནི་ཡོང་བའི་ཐབས་
དང་བྲལ་ལོ་ཞེས་པ་སོགས་བསྒྲུབ་བྱར་བྱས་ནས་དེའི་སྒྲུབ་བྱེད་དུ་གུར་དཀར་
རྒྱལ་པོས་འབྲུག་མོ་འཕྲོག་ སེམས་ སྐྱེས་ཏེ་ འགུལ་བསྐྱོད་མ་བྱས་ན། ཧོར་
དམག་གླིང་ལ་ཡོང་དོན་མེད་ཅེས་དོན་ཞིག་བཀོད་དེ་དེ་གཉིས་དཔེ་དོན་སྦྱར་
ནས་ཚིག་ལྷག་པར་མཛེས་པར་བྱས་སོ། །《བདུད་འདུལ་》ལས། “ མེ་ལྕེ་
སྟག་ཕྲུག་མཆོང་མཆོང་གྱིས། །སྦྱད་པ་གཡག་རྒོད་ངར་ངར་གྱིས། །དུ་བ་ལྷོ་
སྤྲིན་ཐིབ་ཐིབ་ གྱིས། ། ང་རླུངས་སྨུག་ པ་ སྐྱིལ་ སྐྱིལ་གྱིས། ། ཇ་ཞག་ སེར་བ་
འབབ་འབབ་གྱིས། །” ལྟ་བུ་དང༌། “ སྐྱེར་བ་ཕོ་རོག་ ཡིན་པས་སྒོང་ན་
འབར། །ཚེར་མ་རྒྱལ་འགོང་ཡིན་པས་མནན་ན་འབར། །རིལ་མ་ཐེའུ་རིང་
ཡིན་པས་གཏོར་ན་འབར། །སྤེན་མ་དགྲ་བོ་ཡིན་པས་གཅུན་ན་འབར། །
གཤགས་དཀར་དཔའ་བོ་ཡིན་པས་བརྩིགས་ན་འབར། ། ཤུག་པ་གྲོགས་པོ་
ཡིན་པས་ཕྱར་ན་འབར། །གྲོ་སོག་སྟག་ཤར་ཡིན་པས་བཀྲམ་ན་འབར། །”
ཞེས་སྒྲ་གཅིག་མང་དུ་ངེས་ཤིང་དོན་གསལ་ལ་ཚིག་ལྷག་པར་དུ་སྙན་ཞིང་
འཛེབས་པར་གྱུར་རོ། །ཡང་“ གླུ་འདི་ཡི་གླེང་ངོ་མ་ཤེས་ན། །ཡིད་མུན་པ་
སེལ་བའི་སྒྲོན་མེ་ཡིན། །དོན་མི་འཆར་སེལ་བའི་མེ་ལོང་ཡིན། །” ཞེས་པ་
]
96



འདིར་ཡིད་ ཀྱི་ རྨོངས་ པ་ དེ་ མུན་ པའི་ གཟུགས་དང་། གླུ་ འདི་ སྒྲོན་མེའི་
གཟུགས་སུ་བཀོད་ཅིང་། དོན་མི་རྟོགས་པ་དེ་གཟུགས་ཀྱི་རྣམ་པའི་གཟུགས་
སུ་བཀོད་པ་དང་། གླུ་དེ་གསལ་བའི་མེ་ལོང་གི་གཟུགས་སུ་བཀོད་ནས་དོན་གླུ་
འདི་ཡི་ཡིད་ཀྱི་རྨོངས་པ་སེལ་ཐུབ་པ་དང་། མ་རྟོགས་པའི་དོན་གསལ་བར་
བྱེད་ཐུབ་པར་བསྟན་པས་ཚིག་རྒྱན་རིག་པའི་ངག་གི་ཕུལ་དུ་བྱུང་བའི་རྣམ་པ་
གཟུགས་ཅན་གྱི་རྒྱན་བཀོད་ནས་རྗོད་བྱེད་ཀྱི་ཚིག་མཛེས་ཤིང་བརྗོད་བྱའི་དོན་
གསལ་བར་གྱུར་རོ། །《ཧོར་གླིང་གཡུལ་འགྱེད་》ལས། “ ཞལ་ངོ་གནམ་
ནག་ལང་ལང་། །སྤྱན་འབྲས་གློག་དམར་འཚུབ་འཚུབ། །” ཅེས་པ་ལྟ་བུ་
འདིར་ཞལ་ངོ་སྤྲིན་ནག་གི་གཟུགས་སུ་བཀོད་པ་དང་། སྤྱན་མིག་གློག་དམར་
གྱི་གཟུགས་སུ་བཀོད་དེ་དོན་དུ་སྣང་ངུ་གཡུ་སྟག་དེ་ཉིད་ཁོང་ཁྲོ་ལངས་ཏེ་
གདོང་ནག་པོར་གྱུར་བ་དང་། སྤྱན་མིག་ཀྱང་ཁྲོས་པའི་དབང་གིས་དམར་
པོར་གྱུར་བའི་རྣམ་པ་བསྟན་ནོ། །
སྒྲུང་དེ་ དམངས་ ཁྲོད་ ཀྱི་ རྩོམ་ རིག་ ཅིག་ ཡིན་ པའི་ དབང་ གིས་
ཚིགས་བཅད་རྣམས་ཕལ་ཆེར་དམངས་གླུའམ་མགུར་རྟའི་རྣམ་པ་དང་
མཐུན་པ་ཡིན། །
སྒྲུང་དཔེ་གླུར་གྱེར་བ་གཙོ་བོ་བྱས་པའི་གཞས་མ་གཏམ་གྱི་རྩོམ་རིག་
ཅིག་ཡིན་པས་ཚིགས་བཅད་རྣམས་གླུ་ཡི་དབྱངས་དང་སྦྱོར་བདེ་བ་མ་ཟད།
དམངས་ཁྲོད་ཀྱི་བསྟོད་གླུ་དང་ལ་གཞས་མགུར་རྟ་ལ་སོགས་པའི་རྣམ་པ་དངོས་
སུ་སྤྱད་ཅིང་། དེ་དག་གི་ཁྱད་ཆོས་སྤེལ་ནས་བསྒྲིགས་པ་ཞིག་ཡིན། དཔེར་ན།
《བདུད་འདུལ་》ལས། “ སྟོད་གངས་རི་ཤེལ་གྱི་ལྡིང་ནས། །སེང་དཀར་མོ་
གཡུ་ཡི་རལ་བ་ཅན། །དེ་གཅན་གཟན་ཡོངས་ཀྱི་རྒྱལ་པོ་རེད། །ལུས་རྩལ་
གསུམ་ངོམ་ནས་འགྱིངས་ན་བཟང་། །དམའ་ཙན་དན་ནགས་ཀྱི་སྐྱིད་ཚལ་



ན། །སྟག་དམར་ཡག་མེ་ལྕེའི་འཛུམ་དྲུག་ཅན། །དེ་སྡེར་བཞི་ཀུན་གྱི་རྒྱལ་པོ་
རེད། །བཀྲ་ཐིག་ལེ་འཛུམ་མེར་ངར་ན་བཟང༌། །གླིང་གི་སེང་དྲུག་སྟག་རྩེ་ཕོ་
བྲང་ན། །སྐུ་སེང་ཆེན་གསེར་གྱི་ཁྲབ་རྨོག་ཅན། །བོད་མགོ་ནག་ཡོངས་ཀྱི་
རྒྱལ་པོ་རེད། །ལུས་དཔའ་རྩལ་ངོམས་ནས་བཞུགས་ན་སྐྱིད། ” ཅེས་པ་ལྟ་
བུ་འདི་ནི་དེང་སང་གི་བསྟོད་གླུའི་རྣམ་པ་དང་ཁྱད་པར་ཅི་ཡང་མེད། དེའི་
ཁྱད་ཆོས་ནི་ཚིག་སྦྱོར་བདེ་ཞིང་གོ་སླ་བ། ཤོ་ལོ་ཀ་གསུམ་ལས་སྔོན་མ་གཉིས་
དཔེ་དང༌། ཕྱི་མ་དེ་ཁོ་ནས་དོན་བསྟན་ཏེ་སྔ་ཕྱི་དཔེ་དོན་དུ་སྦྱར་ནས་བརྗོད་
བྱ་ཡོངས་རྫོགས་མཚོན་པར་བྱེད། ཚིག་གི་གཅོད་མཚམས་ཀྱང་ངེས་ཅན་གྱི་
རྣམ་གཞག་ཡོད་དེ། ཚིག་རྐང་རེ་རེའི་ཐོག་མའི་ཡི་གེ་གསུམ་ནི་ཆབས་ཅིག་ཏུ་
བཀོད་ནས་བཀླགས་ཏེ་དངོས་པོ་དེའི་མིང་གི་ཆ་ཤས་སུ་གྱུར་བའམ་དེའི་ཁྱད་
ཆོས་སྟོན་པར་བྱེད། དཔེར་ན། སྟོད་གངས་དཀར། སེང་དཀར་མོ། དམའ་
རྒྱ་མཚོ། ཉ་གསེར་མིག སྤང་རི་བོ། ཤྭ་ཡུ་མོ། ཞེས་པ་ལྟ་བུ་ནི་དམངས་གླུར་
རྒྱུན་དུ་འགོད་པ་ཞིག་རེད། བར་གྱི་ཡི་གེ་ནི་གཉིས་རེ་གཉིས་རེ་མིང་གཅིག་
གྲུབ། མཐའ་མའི་ཡི་གེ་གཅིག་བཞག་སྟེ་ངེས་ཅན་གྱི་རྣམ་པ་ཞིག་ཏུ་གྱུར།
འོན་ཀྱང་དམངས་གླུའི་རྣམ་པ་ནི་དེ་ཁོ་ནར་མ་ངེས་ཏེ་ང་ཚོས་རྒྱུན་དུ་མཐོང་
བའི་མགུར་རྟའམ་མགུར་མ་ཟེར་བ་དེའི་རྣམ་པ་གོང་དུ་བརྗོད་པ་དང་ཅུང་ཙམ་
མི་གཅིག་ལ། ལྷག་པར་ཚིག་གི་གཅོད་མཚམས་ཀྱི་ཆ་ནས་ཁྱད་པར་དངོས་སུ་
འདུག སྤྱིར་དམངས་གླུ་དང་མགུར་རྟ་གང་ཡིན་རུང་རྐང་པ་གསུམ་མམ་བཞི།
ཐ་ན་ལྔ་དང་དྲུག་སོགས་ཅི་རིགས་བཀོད་ཆོག་ཀྱང་། ཚེག་བར་གྱི་གྲངས་ནི་
ངེས་པར་འདྲ་དགོས་སོ། །( ཨ་མདོ་ཁུལ་གྱི་གླུར་དཔེར་བྱས།)
གཞན་ཡང་སྒྲུང་ནང་ དུ་ དམངས་གླུའི་རྣམ་ པ་དེ་ དག་ནི་ཕལ་ཆེར་
གཏམ་དཔེའི་གྲས་སུ་བཞག་ན་བརྗོད་དེ་“ གནའ་མི་བོད་ཀྱི་གཏམ་དཔེ་ལ་”



ཞེས་པའམ་ཡང་ན་“ སྲིད་པ་བོད་ཀྱི་ཁ་དཔེ་ལ་” ཞེས་པས་ཐོག་དྲངས་ནས་
བཀོད། དོན་དངོས་ཐོག་དེ་དག་ཀྱང་གཏམ་དཔེའི་ཁྱད་ཆོས་མངོན་གསལ་དུ་
གནས་སོ། །གཏམ་དཔེ་ནི་ངལ་རྩོལ་མི་དམངས་ཀྱི་དུས་ཡུན་རིང་པོའི་འཚོ་
བའི་ལག་ ལེན་ནང་ ཐོབ་ པའི་ ངོས་འཛིན་ དང་ ཉམས་མྱོང་ རྣམས་ ཕྱོགས་
བསྡོམས་བྱས་པའི་བསྡོམས་ཚིག་ལྟ་བུ་ཡིན། དེའི་ཚིག་སྙིང་བསྡུས་ཡིན་ཞིང་།
དོན་ཟབ་མོ་ལྡན་པས་བོད་སྐད་ཀྱི་ཉིང་ཁུ་ལྟ་བུ་ཡིན་ལ། རིན་ཐང་ལྡན་པའི་
རྩོམ་རིག་ གི་རྣམ་པ་ཞིག་ཀྱང་ཡིན། དཔེར་ན། 《 བདུད་འདུལ་》ལས།
“ ཚིག་ངན་ཉུང་ཡང་མི་སེམས་དཀྲུག །མེ་སྟག་ཆུང་ཡང་རི་བོ་འཚིག །”
ཅེས་པ་ལྟ་བུར་ཚིག་རྐང་ གཉིས་ཀྱིས་ཚན་རིག་དང་མཐུན་པའི་སྒོ་ནས་བྱ་
དངོས་འཕེལ་རྒྱས་ཀྱི་ཆོས་ཉིད་སྤྱི་བསྡོམས་བྱས་ཤིང་། མི་རྣམས་དེར་དོགས་
ཟོན་བྱེད་དགོས་པའི་ཐ་ཚིག་སྒྲོག་པ་ལྟ་བུ་ཡིན། ཚིག་ཉུང་ཡང་དོན་ཟབ་མོ་
བསྟན་པ་རེད། ཇི་སྐད་དུ་ “ ཚིག་ཉུང་ གཏམ་གྱི་མེ་ལོང་དུ། །དོན་མང་
གཟུགས་ཀྱི་རྣམ་པར་ཤར། །” ཞེས་པ་བཞིན་རྗོད་བྱེད་ཚིག་བདེ་ཞིང་མདོར་
ལ། བརྗོད་བྱའི་དོན་ གསལ་ཞིང་ གནད་དུ་འཁེལ་བ་ཞིག་ཀྱང་ཡིན། མི་
དམངས་མང་ཚོགས་ཀྱིས་རྒྱུན་དུ་གཏམ་དཔེ་དང་སྦྱར་ནས་རང་གི་བསམ་པའི་
བརྩེ་དུང་མཚོན་ཐབས་བྱས་ཤིང༌། སྒྲུང་དཔེའི་ནང་ལ་ཡང་གང་མང་བཀོད་
ནས་རྩོམ་རིག་དེའི་སྒྱུ་རྩལ་གི་རྣམ་པ་ལྷག་པར་ཕུན་སུམ་ཚོགས་པར་བྱས་ཡོད་
པ་རེད།



སྨྲས་པ།
རབ་དཀར་གངས་རིའི་ར་བ་ལས་བྱུང་བའི། །
ཞུམ་མེད་གདོང་ལྔའི་དབང་པོ་གེ་སར་གྱི། །
ཉམས་མེད་མཛད་རྗེས་དལ་འགྲོའི་རྒྱུན་བཞིན་དུ། ། །
འཛིན་མའི་ཁྱོན་དུ་ཁྱབ་པ་ངོ་མཚར་ཆེ། །
དེ་ཕྱིར་དབང་རྟུལ་བླུན་པོ་ཁོ་བོ་ཡིས། །
བརྟག་པའི་ཚུལ་གྱིས་བརྗོད་པའི་གྲོང་ཚིག་འདི། །
མཁས་པའི་གྲགས་སྙེགས་རློམ་པའི་ང་རྒྱལ་དང་། །
སྙན་གྲགས་གཏམ་གྱི་འདོད་པ་མ་ཡིན་པར། །
ཁུངས་མེད་རང་བཟོའི་ཚུལ་རྣམས་གསལ་ཕྱིར་དུ། །
དཔྱོད་ལྡན་མཁས་དབང་རྣམས་ལ་འདྲི་ཕྱིར་གླེང༌། །རྫོགས་སོ། །
(《ལྷོ་ཁའི་རྩོམ་རིག་སྒྱུ་རྩལ་》1986ལོའི་དུས་དེབ་གཉིས་པ་དང་། 1987ལོའི་
དུས་དེབ་གཉིས་པ། 1988ལོའི་དུས་དེབ་དང་པོ་བཅས་སུ་འཁོད།)
100



《གླིང་གེ་སར་རྒྱལ་པོའི་སྒྲུང་》གི་སྒྱུ་རྩལ་
གྱི་གཟུགས་བརྙན་ཁྱད་ཆོས་སྐོར་
རགས་ཙམ་དཔྱད་པ།
རྩོམ་རིག་གི་བརྩམས་བྱ་ཞིག་ཡིན་ཕྱིན་དེས་མི་རྣམས་ཀྱི་སེམས་ཁམས་
སུ་ཡུན་རིང་གནས་ཐུབ་མིན་དང་དུས་ཡུན་རིང་པོའི་ནང་དུ་ནུས་པ་ཐོན་ཐུབ་
མིན་གྱི་འགག་རྩའི་གནད་དོན་ནི་རྩོམ་རིག་དེའི་ནང་དུ་སྒྱུ་རྩལ་གྱི་གཟུགས་
བརྙན་གསར་ སྐྲུན་བྱས་ པ་དེ་ དག་ ལེགས་ གྲུབ་བྱུང་ མིན་ དང་ སྒྱུ་ རྩལ་ གྱི་
གཟུགས་བརྙན་དེ་དག་ལ་མི་རིགས་ཀྱི་ཁྱད་ཆོས་ལྡན་ཞིང་དུས་རབས་ཀྱི་སྙིང་
སྟོབས་མཚོན་པ་དང་སྤྱི་ཚོགས་ཀྱི་བསམ་བློའི་དོན་སྙིང་ལྡན་པའི་དཔེ་མཚོན་
གྱི་གཟུགས་བརྙན་གསར་བསྐྲུན་བྱེད་རྒྱུར་རག་ལས་པ་ཞིག་ཡིན། 《གླིང་གེ་
སར་རྒྱལ་པོའི་སྒྲུང་》ལ་གནའ་རབས་དང༌། དེང་རབས། རང་རྒྱལ་དང༌།
ཕྱི་རྒྱལ་དུས་རབས་རིམ་བྱུང་དང་ལོ་རྒྱུས་ཀྱི་ཆུ་རྒྱུན་རིང་པོའི་ནང་དུ་མི་རྣམས་
ཀྱིས་དགའ་ཞེན་དང་སྤྲོ་སེམས་རབ་ཏུ་འཕེལ་ཐུབ་པའི་རྒྱུ་རྐྱེན་གཙོ་བོ་ཞིག་ནི་
བརྩམས་སྒྲུང་དེའི་ནང་དུ་ལྷ་ཡུལ་ནས་མི་ཡུལ་དང་ཀླུ་ཡུལ་ནས་དམྱལ་བ་
སོགས་ཀྱི་ནང་དུ་མཚན་ཡོད་ལ་ཐོབ་ཐང་ཡང་ཡོད་པའི་མི་སྣའི་གཟུགས་བརྙན་
སུམ་སྟོང་ལྷག་ཙམ་ཞིག་གི་སྒྱུ་རྩལ་ གྱི་ གཟུགས་བརྙན་མང་པོ་དེ་འདྲ་ཞིག་
གསར་སྐྲུན་བྱས་ཡོད་པ་དེ་ནི་ད་ལམ་འཛམ་གླིང་གི་རྩོམ་རིག་ལོ་རྒྱུས་ཐོག་ཏུ་
ཤིན་ཏུ་མཐོང་དཀོན་པའི་ གནས་སུ་མཆིས་ལ། 《 གླིང་གེ་ སར་རྒྱལ་པོའི་
101



སྒྲུང་》ཁྱོན་ཡོངས་ཀྱི་གནས་ཚུལ་ད་དུང་ང་ཚོས་ཤེས་རྟོགས་བྱེད་ཐུབ་མེད་པ་
མ་ཟད། བརྩམས་སྒྲུང་ཁྱོན་ཡོངས་ཀྱི་ནང་དུ་སྒྱུ་རྩལ་གྱི་གཟུགས་བརྙན་ཁྱོན་
བསྡོམས་ཇི་ཙམ་གསར་སྐྲུན་བྱས་ཡོད་མེད་ནི་དེ་བས་ཀྱང་ཤེས་རྟོགས་བྱེད་
ཐུབ་མེད། ད་ལམ་ཕྱོགས་བསྒྲིགས་བྱས་ཟིན་པའི་གནས་ཚུལ་ལ་བལྟས་ཚེ་སྒྱུ་
རྩལ་གྱི་གཟུགས་བརྙན་དེ་ད་ལྟའི་གྲངས་ཚད་ལས་བརྒལ་རྒྱུ་ཡིན་པ་ནི་གདོན་
མི་ཟའོ། ། དཔེར་ན། 《 མོན་ གླིང་ གཡུལ་ འགྱེད།》《 འཇང་ གླིང་ གཡུལ་
འགྱེད།》《 ཨ་ཁྲག་གཟི་རྫོང་།》《 སོག་སྟོད་ཅང་ཤེས་རྟ་རྫོང་》སོགས་ཀྱི་ནང་
དུ་མཚན་ཐོབ་ཐང་ཡོད་པའི་མི་སྣ་དངོས་སུ་ཐོན་པ་ཉིས་བརྒྱ་ལྷག་ཙམ་ཡོད་པ་
དང༌། 《 གྲུ་གུའི་ གོ་ རྫོང་》ཞེས་པའི་ནང་དུ་མི་སྣ་ཆིག་སྟོང་ལྷག་ཙམ་གྱི་
གཟུགས་བརྙན་གསར་བསྐྲུན་བྱས་ཡོད་པ་རེད། 《 གླིང་གེ་ སར་རྒྱལ་པོའི་
སྒྲུང་》ནང་གི་སྒྱུ་རྩལ་གྱི་གཟུགས་བརྙན་དེ་དག་སྤྱིར་མི་འདྲ་བ་ཁག་གསུམ་དུ་
དབྱེ་ཆོག་པ་སྟེ། གཅིག ལྷ་ཀླུ་གཉན་བཙན་སོགས་ཀྱི་གཟུགས་བརྙན་དེ་དག་
ཡིན་ཞིང་གཟུགས་བརྙན་དེ་རིགས་ནི་མཐོན་འཕགས་གཤམ་གནོན་གྱི་ཚུལ་
བཞིན་འགྲོ་བ་རྣམས་ཀྱིས་ལས་དབང་ལ་ཁ་ལོ་བསྒྱུར་པ་མ་ཟད། འདས་ཟིན་
པ་དང་ད་ལྟ་དང་མ་འོངས་ཀྱི་གནས་ཚུལ་མཐའ་དག་རྟོགས་ཐུབ་ཀྱི་ཡོད་པ་
རེད། བརྩམས་སྒྲུང་ནང་དུ་གཟུགས་བརྙན་དེ་རིགས་ཀྱི་བྱ་སྤྱོད་འབྲི་སྐབས་
བབ་བརླིང་ ལྡན་ པ་ དང་། ཚིག་ སྦྱོར་ སྙན་ ཞིང་ བརྗིད་ ཉམས་ ལྡན་ པ།
བསྔགས་བརྗོད་ཕུན་སུམ་ཚོགས་པ་སོགས་སྤྱིར་གཏན་འཁེལ་བའི་རྣམ་གཞག་
ཅིག་ཏུ་གྲུབ་ཡོད་པར་བརྟེན་གཟུགས་བརྙན་དེ་རིགས་ལ་ལྷའི་སྤྱི་ཡོངས་ཀྱི་རང་
བཞིན་ཆེས་ཆེར་ལྡན་པ་ལས་བྱེ་བྲག་གི་རང་བཞིན་ཉུང་ལ། འཚོ་བའི་ཉམས་
འགྱུར་དང་རྒྱང་ཐག་རིང་ཞིང་མི་རྣམས་ལ་དད་སེམས་སྐྱེ་བ་ལས་མཇལ་མི་
ཐུབ་པ་དང་། གོ་བ་ཙམ་ལས་ཤེས་རྟོགས་བྱེད་མི་ཐུབ་པ་ལྟ་བུའི་ཚོར་སྣང་ཞིག་
སྐྱེ་གི་ཡོད་པ་རེད།
102



གཉིས། བདུད་རྒྱལ་གྱི་གཙོ་བོར་བྱས་པའི་འདྲེ་དང་དེ་མིན་བདུད་དང་
བདུད་བློན་དང་བདུད་ཀྱི་དམག་དཔོན་སོགས་ཡིན་ལ། དེ་དག་གི་ནང་དུ་
ཡང་ཁྱད་ཆོས་མི་འདྲ་བ་གཉིས་ཡོད་པ་སྟེ་《 བདུད་འདུལ་》ནང་གི་བདུད་རྒྱལ་
ཀླུ་བཙན་ལྟ་བུར་བདུད་ཀྱི་རང་བཞིན་ལྡན་པ་ལས་མིའི་ཁྱད་ཆོས་ཀྱི་རང་
བཞིན་ལྡན་མེད་པ་དང་། 《ཧོར་གླིང་གཡུལ་འགྱེད་》ནང་གི་གུར་དཀར་རྒྱལ་
པོ་དང་གུར་ནག་རྒྱལ་པོ་དང་གུར་ནག་རྒྱལ་པོ་གུར་སེར་རྒྱལ་པོ་དང་《 མོན་
གླིང་གཡུལ་འགྱེད་》ནང་གི་ཤིང་ཁྲི་རྒྱལ་པོ་སོགས་བརྩམས་སྒྲུང་གི་ནང་དུ་དེ་
དག་བདུད་ཀྱི་སྤྲུལ་པ་ཡིན་ཟེར། ནན་བཤད་ཡང་ནས་ཡང་དུ་བྱས་ཡོད་ཀྱང་
ཁོ་ཚོའི་བྱ་སྤྱོད་རྩོམ་འབྲི་བྱེད་པའི་སྐབས་སུ་དོན་དངོས་རྩོམ་འབྲི་བྱེད་ཐབས་
སྤྱད་ཡོད་རྐྱེན་འཚོ་བའི་དངོས་ཡོད་རང་བཞིན་དང་ཐག་ཉེ་བ་མ་ཟད་འཚོ་བའི་
ཉམས་འགྱུར་གཏིང་ཟབ་པོ་ཞིག་ལྡན་ཡོད་པ་རེད། སྒྱུ་རྩལ་གྱི་གཟུགས་བརྙན་
དེ་རིགས་ནི་སྤྱི་ཚོགས་ཀྱི་འཚོ་བ་དངོས་མཚོན་པར་བྱས་པ་ཞིག་ཡིན། ཁོ་ཚོའི་
གཟུགས་བརྙན་ཐོག་ཏུ་བདུད་ཀྱི་སྤྱིའི་རང་བཞིན་ལྡན་ལ། བྱེ་བྲག་གི་རང་
བཞིན་ཡང་ལྡན་ཡོད་པ་རེད།
གསུམ། གེ་སར་རྒྱལ་པོས་གཙོ་བྱས་པའི་བོད་རིགས་ཀྱི་དཔེ་མཚོན་གྱི་
གཟུགས་བརྙན་དེ་དག་ཡིན། ཁོ་ཚོ་ནི་འཇིག་རྟེན་མི་ཡུལ་དུ་འཚོ་གནས་བྱས་
ཤིང་ཤ་ཁྲག་ལྡན་པའི་མི་སྣའི་གཟུགས་བརྙན་ཡིན་ལ་བརྩམས་སྒྲུང་ཁྱོན་ཡོངས་
ཀྱི་ནང་དུ་ཆེས་གལ་ཆེ་བའི་གནས་བབས་བཟུང་ཡོད་པ་མ་ཟད། སྒྱུ་རྩལ་གྱི་
གཟུགས་བརྙན་གསར་བསྐྲུན་དང་རྩོམ་འབྲི་བྱེད་རྒྱུའི་ཐད་གྲུབ་འབྲས་ཁྱད་དུ་
འཕགས་པ་ཞིག་ཐོབ་ཡོད་པ་རེད། གཟུགས་བརྙན་དེ་རིགས་ཡང་སྤྱིར་བཏང་
ཁག་གསུམ་དུ་དབྱེ་ཆོག་པ་སྟེ། །
1གླིང་གེ་སར་རྒྱལ་པོས་གཙོ་བྱས་པའི་གླིང་རྒྱལ་གྱི་དཔའ་བོ་སུམ་ཅུ་
དང་དཔའ་མོ་སུམ་ཅུ་དང་དེ་མིན་དཔའ་མཛངས་ལྡན་ལ་དམག་རྒྱག་མཁས་པ་
103



དང་སྤྱང་གྲུང་དོད་ལ་བློ་གྲོས་ལྡན་པའི་དཔའ་བོ་དང་སྡེ་ ཤོག་གི་འགོ་གཙོ་
སོགས་ཀྱི་གཟུགས་བརྙན་དེ་དག་ཡིན། །
(2)ལས་རིགས་ཁག་མི་འདྲ་བ་བྱེད་མཁན་གྱི་གཤམ་འོག་མང་ཚོགས་ཀྱི་
གཟུགས་བརྙན་དེ་དག་ཡིན་ཞིང༌། དེའི་ནང་དུ་འབྲོག་པ་དང་ཞིང་པ། མོ་པ་
སྐར་རྩིས་པ། སྒོམ་ཆེན། སྨན་པ། བཟོ་རིགས་བྱེད་མཁན་དང༌། སྤྲང་པོ་
དང་འཁྱམ་པོ་སོགས་གང་ལྟར་བོད་རིགས་ཀྱི་གནའ་བོའི་སྤྱི་ཚོགས་ནང་གནས་
པའི་མི་འདྲ་མིན་སྣ་ཚོགས་ཀྱི་གཟུགས་བརྙན་རྣམས་བརྩམས་སྒྲུང་དེའི་ནང་དུ་
སྤྱིར་ཆ་ཚང་བར་གསལ་མཚོན་བྱས་ཡོད།
3ཁྲོ་ཐུང་གིས་གཙོ་བྱས་པའི་མགོ་གཉིས་མའི་མི་སྣའི་གཟུགས་བརྙན་
དེ་དག་ཡིན་ཞིང་མི་སྣ་དེ་གྲས་ཧ་ཅང་ཉུང་ངུ་ཞིག་ཡིན་རུང་བརྩམས་སྒྲུང་ཁྱོན་
ཡོངས་ཀྱི་ནང་དུ་གནས་ཡོད་པ་མ་ཟད། ཡིག་ཚོགས་ཡང་མང་པོ་བཟུང་ཡོད་
པ་རེད་ལ། སྒྱུ་རྩལ་གྱི་སྒྲིག་བཀོད་བྱེད་སྟངས་ཀྱི་ངོས་ནས་བརྗོད་ཚེ། མི་སྣ་དེ་
རིགས་ཀྱི་བྱ་སྤྱོད་དེས་བརྩམས་སྒྲུང་གི་བྱུང་རིམ་འཕེལ་རྒྱས་དང་སྐུལ་འདེད་
གཏོང་བ། བརྩམ་སྒྲུང་གི་དཔེ་དེབ་གོང་འོག་འབྲེལ་མཐུད་བྱེད་རྒྱུར་ཆེས་གལ་
ཆེ་བའི་ནུས་པ་ཐོན་ཡོད་པ་རེད། །
དེ་མིན་དམག་རྟ་དང་འདབ་ཆགས། རི་དྭགས། རྩྭ་ཤིང་དང་རི་ཆུ་
སོགས་ལ་ཡང་མིའི་རང་བཞིན་དུ་རབ་བཏགས་བྱས་ཏེ། དེ་ དག་ གི་ དྲང་
བདེན་དང་དགེ་བ་ཡང་ན་ཉེས་པ་དང་ངན་པའི་ཚབ་བྱས་ཡོད་པ་མ་ཟད།
གཤིས་རྒྱུད་ཀྱི་ཁྱད་ཆོས་མངོན་གསལ་དོད་པོ་ཞིག་ཏུ་གསར་བསྐྲུན་བྱས་ཡོད་
པ་རེད་ལ། སྐྱེ་དངོས་ཀྱི་རང་བཞིན་དང་སྤྱི་ཚོགས་ཀྱི་རང་བཞིན། ཞེན་
ཆགས་ཀྱི་རང་བཞིན་སོགས་ཟུང་འབྲེལ་བྱས་ཏེ་སྒྱུ་རྩལ་གྱི་མཚོན་བྱེད་ནུས་པ་
ཁ་སྣོན་བྱས་ཡོད་པ་དང་། དེ་དག་ནི་བརྩམས་སྒྲུང་གི་ནང་དུ་མེད་ན་མི་འགྲིག་
པའི་སྒྱུ་རྩལ་གྱི་གཟུགས་བརྙན་ཞིག་ཏུ་གྱུར་ཡོད་པ་རེད། བརྩམས་སྒྲུང་ཁྱོན་
104



ཡོངས་ཀྱི་ནང་དུ་སྒྱུ་རྩལ་གྱི་གཟུགས་བརྙན་གསར་བསྐྲུན་བྱས་ཡོད་པ་དེ་དག་
གི་ནང་དུ་དྲང་ཕྱོགས་ཀྱི་མི་སྣའི་གཟུགས་བརྙན་ནི་ཆེས་ཁྱད་དུ་འཕགས་པ་
ཞིག་བྱུང་ཡོད་པ་རེད་ལ་མི་སྣ་དེ་དག་གི་གཟུགས་བརྙན་ཐོག་ཏུ་དུས་རབས་ཀྱི་
སྙིང་སྟོབས་དང་མི་རིགས་ཀྱི་སེམས་ཁམས་དང་ཁྱད་ཆོས་བཙོ་སྦྱངས་བྱས་ཡོད་
པ་མ་ཟད། སྤྱི་ཚོགས་འཚོ་བའི་ནང་གི་ཡར་ཐོན་དང་དྲང་བདེན། མཛེས་
དཔྱོད་ཀྱི་ལྟ་ཚུལ་དང་བྱ་སྤྱོད་མཚོན་པར་བྱས་ཡོད་པ་དང༌། གནའ་བོའི་བོད་
རིགས་ཀྱི་ཕུགས་བསམ་དང་འདུན་པ་སོགས་མི་སྣ་དེ་དག་ལ་རེ་བཅོལ་བྱས་
ཡོད་པ་རེད། དེར་བརྟེན་དྲང་ཕྱོགས་ཀྱི་མི་སྣ་དེ་དག་བདུད་རྒྱལ་དང་ལྷ་ཀླུ་
གཉན་བཙན་ སོགས་ཀྱི་ གཟུགས་བརྙན་ ལས་ དེ་བས་ ཀྱང་ སྒྱུ་ རྩལ་ གྱི་ ཡིད་
འགུགས་ནུས་ཤུགས་ཆེས་ཆེར་ཐོན་ཡོད་པ་རེད། བོད་གནའ་རབས་ཀྱི་སྤྱི་
ཚོགས་ཀྱི་གནས་ཚུལ་དེ་དག་སྒྱུ་རྩལ་གྱི་གཟུགས་བརྙན་དེ་དག་ལ་བརྟེན་ནས་
མཚོན་པར་བྱས་པ་ཞིག་ཡིན་ལ་གལ་སྲིད་སྒྱུ་རྩལ་གྱི་གཟུགས་བརྙན་དེ་དག་
མེད་ཚེ་《 གླིང་གེ་སར་རྒྱལ་པོའི་སྒྲུང་》གཏམ་དེ་ཡང་ཡོང་མི་ཐུབ་བོ། ། །
《གླིང་གེ་སར་རྒྱལ་པོའི་སྒྲུང་》ནང་དཔེ་མཚོན་གྱི་གཟུགས་བརྙན་ཤིན་
ཏུ་མང་པོ་ཡོད་པ་སྟེ། རྒྱུ་ཚའི་དྲང་སེམས་དང་ངར་ཤུགས། མ་འགོག་མོའི་
སེམས་བཟང༌། གཡོག་མོ་ནེལ་ཆུང་གི་བློ་དཀར་དང་ཞི་དུལ། འདན་མའི་བློ་
བརྟན་དང་དཔའ་ངར། ཤན་པ་ཡི་དཔའ་མཛངས། མི་ཆུང་ཁ་བདེ་ཡི་སྤྱང་
གྲུང་དང་བློ་ཐབས། ཁྲོ་ཐུང་གི་གཡོ་སྒྱུ་དང་རང་ངོམས། ཀླུ་བཙན་གྱི་གཏུམ་
སྤྱོད། གུར་དཀར་རྒྱལ་པོའི་འདོད་ཞེན། ས་ཐམ་རྒྱལ་པོའི་ཧམ་སེམས་སོགས་
ཡོད་པ་རེད། སྤྱི་དཔོན་རོང་ཚ་ཁྲ་རྒན་གྱི་གཟུགས་བརྙན་དེ་བརྩམས་སྒྲུང་
ཁྱོན་ཡོངས་ཀྱི་ནང་དུ་སྤྱི་ལ་ལྷག་བསམ་རྣམ་དག་དང་། སྒེར་ཕན་མི་གཉེར་བ།
སྤྱང་གྲུང་དང་དཔའ་རྩལ་གཉིས་ཀ་འཛོམས་པའི་སྒྱུ་རྩལ་གྱི་གཟུགས་བརྙན་
ཁྱད་དུ་འཕགས་པ་ཞིག་ཏུ་གསར་བསྐྲུན་བྱས་ཡོད་པ་རེད། དེར་བརྟེན་སྤྱི་
105



དཔོན་རོང་ཚ་ཁྲ་རྒན་གྱི་གཟུགས་བརྙན་དེ་བོད་རིགས་མི་དམངས་ཀྱི་སེམས་
ཁམས་ནང་དུ་སྔར་ནས་ད་བར་གཞུང་སེམས་དྲང་ལ་སྒེར་ཕན་མི་གཉེར་བར་
དྲང་པོའི་ཚད་དུ་འཇོག་ཐུབ་པའི་ཕུགས་བསམ་གྱི་མི་སྣ་ཞིག་ཏུ་གྱུར་ཡོད་པ་
རེད། བརྩམས་སྒྲུང་གི་ནང་དུ་གླིང་གེ་སར་རྒྱལ་པོ་དེ་སྟོབས་ཤུགས་ཀྱི་མཚོན་
རྟགས་དང་སྟོབས་ཤུགས་ཀྱི་གཟུགས་བརྙན་ཞིག་ཡིན་ལ། ཡང་སྤྱི་དཔོན་རོང་
ཚ་ཁྲ་རྒན་ནི་དྲང་པོའི་ཚད་འཛིན་དུ་འཇོག་ཐུབ་པའི་གཟུགས་བརྙན་དང་
འབྲུག་མོ་ནི་མཛངས་མ་དང་མཛེས་སྡུག་མཚོན་བྱེད་ཀྱི་གཟུགས་བརྙན་ཞིག་
ཡིན་ཞེས་བརྗོད་ན་ཆོག་གོ ། འདིར་ང་ཚོས་སྤྱི་དཔོན་རོང་ཚ་ ཁྲ་རྒན་གྱི་
གཟུགས་བརྙན་ལ་དབྱེ་ཞིབ་བྱས་ན་སྙན་རྩོམ་གྱི་ནང་དུ་འདི་ལྟར་བཀོད་ཡོད་
པ་སྟེ།
“ མི་རབས་ གསུམ་ གྱི་མི་རྒན་ཡིན། ། ལྷ་ རབས་ གསུམ་ གྱི་ ལྷ་ རྒན་
ཡིན། །སྲིད་པ་ཆགས་པའི་གངས་རྒན་ཡིན། །ཉོན་མོངས་མཐོང་བའི་སྡུག་
རྒན་ཡིན། །མཐེབ་པ་སུམ་ཅུའི་སྐྱེ་མགོ་ཡིན། །“ ཅེས་དང་ཡང་། “ མཐོན་
པོ་གཉའ་ནས་ཕབ་མི་བྱས། ། དམའ་མོ་འགབ་ནས་སྐྱོར་མི་བྱས། ། མཐོ་
དམན་མེད་པར་ཁོད་སྙོམས་བྱས། །གཉོམ་ཆུང་རྣམས་ཀྱི་ཕ་མ་བྱས། །ཁྱེའུ་
རྣམས་ཀྱི་དཔུང་རོགས་བྱས། ། ཕྱུག་པོ་རྣམས་ཀྱི་བློ་ཕུགས་བྱས། །མེད་པོ་
རྣམས་ཀྱི་ཡོད་ཁུངས་བྱས། །དམར་པོའི་རྒྱུ་དང་དམར་པོའི་ཟས། །དཔོན་
གཡོ་ཟོལ་ཅན་གྱི་ལྐོག་ཟན་དེ། །ང་ཁྲ་རྒན་སེམས་ལ་ཤར་མ་མྱོང་། །ཕོ་མི་
ནུས་པ་ཡི་སྒོ་རྩ་ནས། །ཡོབ་ཆེན་ཤ་ལེ་འབབ་རབ་མེད། །ཕོ་མི་ཐུབ་གཉའ་བ་
མཐོན་པོ་ལ། །འཇམ་ཞུམ་ལེ་ཁྲ་རྒན་གཟུར་རབ་མེད། །གཏམ་ཚིག་གསུམ་
གོ་ན་སྤྱི་གཏམ་དང་། །ཟས་ཁམ་གསུམ་ཡོད་ན་སྤྱི་ཟས་བྱས། །ནོར་ཡར་
བསགས་སྤྱི་ཡི་དོན་ལ་བསགས། ། དགྲ་ཕར་འགྲོ་སྤྱི་ཡི་དོན་ལ་ སོང་། །སྤྱི་
དཔོན་ཐོག་དོན་དེ་ནས་བྱུང་། །” (《ཧོར་གླིང་གཡུལ་འགྱེད་》སྟོད་ཆ་
106



ཤོག་གྲངས་5 - 26བར་གསལ།) ཞེས་བཀོད་ཡོད་པ་རེད། དེ་ལྟར་་་ གཏམ་
ཚིག་གསུམ་གོ་ན་སྤྱི་གཏམ་དང་ཟས་ཁམ་གསུམ་ཡོད་ན་སྤྱི་ཟས་བྱ་(《ཧོར་
གླིང་གཡུལ་འགྱེད་》སྟོད་ཆ། ཤོག་གྲངས26ལ་གསལ།)ཞེས་པ་དེ་ནི་ཁོང་གི་
བྱ་སྤྱོད་ཀྱི་རྩ་དོན་དང་ཚད་འཛིན་ས་ཞིག་ཡིན་ལ་ཡང་ཁོང་གི་མི་ཚེ་ཧྲིལ་པོའི་བྱ་
སྤྱོད་དང་ཀུན་སྤྱོད་ཀྱི་གནས་ཚུལ་དངོས་བྲིས་བྱས་པ་ཞིག་ཀྱང་ཡིན། སྙན་
རྩོམ་གྱི་ནང་དུ་སྤྱི་དཔོན་གྱི་གཟུགས་བརྙན་ ཐད་ “ དྲང་བདེན་” ཞེས་པའི་
གནད་དོན་དེ་མངོན་གསལ་དོད་པོས་རྩོམ་འབྲི་བྱས་ཏེ་སྤྲོ་སེམས་འཁོལ་པོས་
དྲང་བདེན་དང་སྒེར་ཕན་མི་གཉེར་བའི་ཚད་མཐོའི་ཀུན་སྤྱོད་ལ་བསྔགས་
བརྗོད་བྱས་ཡོད་པ་རེད།《འཁྲུངས་སྐོར་》འགོ་ཚུགས་མ་ཐག་ཏུ་དོན་རྐྱེན་འདི་
འདྲ་ཞིག་བྱུང་ཡོད་དེ་འགོགས་གླིང་དམག་འཐབ་བྱེད་པའི་ནང་དུ་འགོགས་ཀྱི་
ཕ་ཚོ་བཅོ་བརྒྱད་རྩ་བརླག་ཏུ་བཏང་ཡོད་ཀྱང་མཐར་སྤྱི་དཔོན་རོང་ཚ་ཁྲ་རྒན་
གྱི་བུ་གླེན་པ་ཆོས་རྒྱལ་འགོགས་ཀྱིས་བཀྲོང་བ་དང་སྐབས་དེར་རྒྱ་ཚ་རྒྱ་ཡུལ་
ནས་ཕེབས་པ་དང་རེ་ཞིག་གསང་བ་བྱས་ཏེ་བཞག ཉིན་ཞིག་རྒྱ་ཚ་རི་དྭགས་
ཤོར་དུ་ཕེབས་ནས་ཆུ་མིག་དཀར་མོ་འབུམ་འཁྱིལ་གྱི་རྩར་ ཤྭ་བ་ཞིག་བསད་
ནས་བསྡད་པ་དང་དེ་དུས་གླིང་མི་གཉིས་ཐུག་སྟེ་ཁོང་གཉིས་ཀྱིས་ཁྱེད་རྒྱ་ཡུལ་
དུ་ཕེབས་རིང་ལ་འགོགས་གླིང་དམག་འཁྲུག་བྱུང་ནས་བུ་གླེན་པ་ཆོས་རྒྱལ་
འགོགས་ཀྱིས་བཀྲོང་ཚུལ་ཞིབ་པར་བཤད་པ་དེ་རྒྱ་ཚའི་སྙིང་ལ་མདའ་མོ་ཟུག་པ་
ལྟར་བྱུང་སྟེ་དེ་མ་ཐག་ཏུ་ཁྲ་མཁར་ནམ་མཁའ་རྫོང་དུ་སྤྱི་དཔོན་གྱི་དྲུང་དུ་
ཕེབས་ནས་དགྲ་ཤ་ལེན་པར་འགྲོ་རྒྱུར་ཐག་བཅད་དེ་གསུངས་དོན། །
“ དགྲ་ཤ་ལེན་དགུ་སྐོར་ལེན་དང་གཅིག །ཡང་ལེན་སྙིང་ཁྲག་འཐུང་
དང་གཉིས། །འགོག་ཡུལ་སྟོང་པར་བསྒྱུར་དང་གསུམ། །གཏམ་དེ་འདྲའི་
ཐོག་ཏུ་མ་གནས་ན། །ང་རྒྱ་ཚ་ཞལ་དཀར་རོ་དང་འདྲ། །”(《 འཁྲུངས་
སྐོར་》ཤོག་གྲངས་20ལ་གསལ།)ཞེས་གསུངས་པ་དང་སྤྱི་དཔོན་རོང་ཚ་ཁྲ་
107



རྒན་གྱིས་གང་ཐུབ་ཅི་ཐུབ་ཀྱིས་སྒོ་ནས་དགྲ་ཤ་ལེན་མི་དགོས་པའི་རྒྱུ་མཚན་
ཡང་ཡང་གསུངས་དོན།
“བྱ་རྒོད་པོའི་སྒྲོ་གཤོག་ཐོར་ན་ཡང༌། །བྲག་དམར་པོར་ཡོ་ཟུར་ཡོད་
པ་མེད། ། ཉ་ གསེར་མིག་ལྕགས་ཀྱུས་དྲངས་ན་ཡང༌། ། དམའ་རྒྱ་མཚོར་
འཕེལ་འགྲིབ་ཡོང་བསམ་མེད། །གླིང་མི་གཅིག་དགྲ་ལ་ཤོར་བ་དེའི། །གླིང་
དཀར་པོ་མི་ཟད་འོང་བསམ་མེད། །མི་གཅིག་བསད་པའི་ ཤ་ལེན་ནི། །ཚེ་
གང་ལེན་པའི་ལུགས་སྲོལ་མེད། །ང་བུ་མེད་བསམ་ནས་སྡུག་རྒྱུ་མེད། །ངའི་
ཚ་བོ་རྒྱ་ཚའི་སྐུ་ ཁམས་བཟང༌། །ད་ དགྲ་ ཤ་ ལེན་ སེམས་ཞེ་ན་མེད། །”
(《འཁྲུངས་སྐོར་》ཤོག་གྲངས་22ལ་གསལ།)ཅེས་བསླབ་བྱ་ཡང་ཡང་བྱས་
རུང་འབྲས་བུ་མི་ཐོན་པར་མཐར་དམག་རྒྱག་པར་འགྲོ་དགོས་བྱུང་ཡང་དམག་
འཐབ་བྱེད་པའི་བརྒྱུད་རིམ་ནང་དུ་སྤྱི་དཔོན་གྱིས་གླིང་དཀར་སྟོད་ཀྱི་དམག་མི་
རྣམས་ལ་འགོགས་ཀྱི་ལེན་པ་མེད་པའི་མི་སེར་བསད་མི་ཆོག་པའི་བཀའ་ནན་
བཏང་རྐྱེན་དམག་འཐབ་དེ་མགྱོགས་མྱུར་དུ་མཇུག་སྒྲིལ་བ་རེད། སྙན་རྩོམ་གྱི་
ནང་དུ་རྩོམ་པ་པོས་བྱུང་རིམ་དེ་བརྒྱུད་དེ་སྤྱི་དཔོན་གྱི་སྒེར་འཁོན་མི་འཛིན་པ་
གནས་ཚུལ་ཁྱོན་ཡོངས་ལ་བསམ་གཞིགས་དང་ལྟ་རྟོག་བྱེད་ ཐུབ་པའི་སྤྱོད་
བཟང་དང་བློ་ཁོག་ཡངས་པའི་དཔའ་ཉམས་དེ་མངོན་གསལ་དོད་པོས་མཚོན་
པར་བྱས་ཡོད་པ་རེད་ལ། གེ་སར་དགུང་ལོ་ཆུང་དུས་ཁྲོ་ཐུང་གིས་གནོད་འཚེ་
གང་མང་བཏང་བ་དང་རྟ་རྒྱུག་རྒྱལ་འཇོག་བྱེད་སྐབས་ཁྲོ་ཐུང་གི་གཡོ་སྒྱུ་དང་
ཧམ་སེམས་ཐེར་འདོན་བྱས་ཤིང་གེ་སར་གླིང་དཀར་སྟོད་ཀྱི་རྒྱལ་པོ་བྱེད་རྒྱུའི་
ཐད་ནུས་པ་ཤུགས་ཆེར་བཏོན་ཡོད་པ་རེད། 《ཧོར་གླིང་གཡུལ་འགྱེད་》ཀྱི་
སྐབས་སུ་ཁྲོ་ཐུང་གི་གཡོ་ཐབས་ལ་བརྟེན་ནས་བུ་སྣང་ངུ་གཡུ་སྟག་དགྲ་ཁར་
བརྫངས་ཏེ་སྐུ་སྲོག་ཤོར་རྗེས་ཡང་སྤྱི་དཔོན་གྱིས་གནས་ཚུལ་ཁྱོན་ཡོངས་ལ་
བསམ་གཞིགས་བྱས་ཏེ་ རང་ཉིད་ཀྱི་བུ་དགྲ་ལག་ཏུ་ཤོར་བའི་སྡུག་བསྔལ་
108



རྣམས་རྒྱབ་ཏུ་བསྐྱུར་ཞིང་དམག་དཔོན་གཞན་རྣམས་ལ་ཡང་སེམས་གསོ་གང་
མང་བྱས་ཏེ་རྒྱ་ཚ་དང་མཉམ་དུ་ཧོར་ལ་འགོག་རྒོལ་བྱེད་པའི་བྱ་སྤྱོད་བཀོད་
འབྲི་བྱས་ཡོད་པ་དེས་སྒེར་འཁོན་མི་འཛིན་པའི་ཚད་མཐོའི་ཀུན་སྤྱོད་དང་
དམག་འཐབ་ལ་མཁས་ཤིང་ཁྱད་དུ་འཕགས་པའི་བཀོད་འདོམས་ཀྱི་ནུས་རྩལ་
དེ་བསྐྱར་དུ་མཚོན་པར་བྱས་ཡོད་པ་རེད། སྐབས་དེར་ཁྲོ་ཐུང་གིས་ཕྱི་དགྲ་
ནང་ཁྲིད་དང་མགོ་བཏགས་ཞུས་པའི་རྐྱེན་གྱིས་གླིང་དམག་ལ་མུ་མཐུད་ཕམ་
ཉེས་བྱུང་བ་དང་། གནམ་གཤིས་གྲང་མོར་གྱུར་བ། གླིང་གི་དཔའ་བརྟུལ་
མང་པོ་དགྲ་ལག་ཏུ་ཤོར་ཟིན་ རྐྱེན་ གནས་སྐབས་ཕྱིར་འཐེན་གྱི་ བཙན་ ས་
བཟུང་ན་ལེགས་པོ་ཡོད་ཀྱང་། དཔའ་བརྟུལ་གཞོན་གྲས་ཚོས་ཨུ་ཚུགས་ཀྱིས་
ཤི་གསོན་ཐག་གཅོད་པའི་དམག་འཐབ་བྱས་ཏེ་དགྲ་ཤ་ལེན་སེམས་ཁོ་ན་ལས་
ཕྱིར་འཐེན་བྱེད་འདོད་གཏན་ནས་མེད་པ་མ་ཟད། ཕྱིར་འཐེན་བྱེད་པ་ནི་
དཔའ་ཞུམས་ཉམས་ཤོར་བའི་མཚོན་ཚུལ་ཞིག་ཏུ་ངོས་འཛིན་བྱེད་ཀྱི་ཡོད་པ་
རེད། དེར་བརྟེན་སྤྱི་དཔོན་གྱིས་དམག་དཔོན་རྣམས་ལ་བྱ་སྤྱོད་དངོས་ཀྱི་
ཐོག་ནས་མཐའ་མ་གླིང་གི་དཔའ་བརྟུལ་རེ་ལ་ཧོར་དམག་འབུམ་ཚོ་རེ་རྩིས་
སྤྲད་ནས་གསོད་དུ་བཅུག་ཀྱང་སྡིག་པའི་འབྲས་བུ་ལྕི་བ་ལས་གླིང་དཀར་གྱི་
ཇུས་ལ་ཕན་པའི་རང་རྒྱལ་གཞན་ཕམ་ཡོང་རྒྱུ་ནི་ཤིན་ཏུ་དཀའ་ངལ་ཆེ་བས་
གནས་སུ་འགྱུར་ཟིན་རྐྱེན་ཡང་འགག་རྩའི་དུས་སུ་ལོ་ན་བདུན་བཅུར་སོན་པའི་
མི་རྒན་ཞིག་གིས་རང་སྲོག་ལ་མི་འཛེམས་པ་དང་དགྲ་དང་དམར་འཛིན་བྱེད་
པའི་ནང་ཁྱད་དུ་འཕགས་པའི་དྲག་རྩལ་ཡང་མཚོན་པར་བྱས་ཡོད། སྙན་རྩོམ་
ནང་དུ་འདི་ལྟར་བཀོད་པ་སྟེ་“ དེར་ཁྲ་རྒན་མི་རྟ་གཉིས་རྦབ་རྒོད་དགུང་ནས་
འགྲིལ་བ་ལྟ་བུ་ཞིག་བྱས་ནས་ཧོར་སྒར་ནང་ལ་དགྲ་དར་འཚུབ་སེ་མཆོང་བྱུང་
བ་སྒར་སྒོའི་ལྕགས་རིའི་ ཤར་གྱི་ཟུར་ནས་རྩིག་གྱང་བཞི་མིག་ཙམ་ཞིག་ཐོག་
འཕུལ་རྒྱབ་ནས་བསྐྱེལ། སྒོ་ནང་དུ་རྗེས་མ་དཔུང་གནོན་གྱི་འགོ་བར་ཡོང་བའི་
109



གྲས་ནས་ཤན་པ་ཁྲི་དགྲ་ལག་དམར་དེ་བཙན་རྫོང་གྱོན་ནས་ཡོད་པར་གྲི་འོག་
ཏུ་བཏང་། གཡས་ལག་གཡོན་ལག་གི་མདའ་ལྕགས་སྟོང་མ་དྲུག་ཅུ་ཐམ་པ་རེ་
འཕངས་པས་དེ་གྲངས་ཀྱི་མི་ཁྲག་ལ་བསྒྲེས། སླར་རལ་གྲི་ཕྱར་ནས་གུར་མོ་ཆེ་
ཕྲེང་ཤོང་དཀར་མོར་བལྟས་ནས་བྱུང་བ། གུར་དཀར་རྒྱལ་པོ་དང་། སྟོབས་
ཆེན་ཁྲག་འབར་གཉིས་གསེར་ཁྲི་ཁམས་གསུམ་ཟིལ་གནོན་གྱི་འོག་ཏུ་འཛུལ་
ནས་གབ་བཤན་པ་འགའ་ཞིག་དང་ཧོར་ཕྲུག་ག་མ་གཟི་མགོ་སོགས་གར་ཐར་
ཏུ་ཡིབ་པས་རྙེད་མ་བྱུང་བའི་ངང་དེར། གུར་ནང་དུ་ཐལ་མེར་ཤོར་བྱུང་ནས་
རྒྱལ་པོ་གུར་དཀར་གར་ཡོད་མ་ཤེས་པས་གསེར་ཁྲི་དེར་གྲི་གསུམ་རྒྱག་པས་
དུམ་བུ་གླེགས་ཤིང་འདྲ་བ་གསུམ་ལ་བཏང༌། ཁྲི་མདུན་དུ་ལྕོག་ཙེ་བཀྲ་ཤིས་
རྟགས་བརྒྱད་ཡོད་པ་བསྐྱེལ། རྒྱལ་པོའི་བཞེས་དཀར་གསོལ་ཕོར་མར་གད་
བཅུད་འཛིན་དེ་དུམ་བུ་གསུམ་ལ་བཏང་། ཁྲི་ཐོག་ན་སྟག་ཐུལ་ཡོད་པ་གོང་བ་
ནས་བཟུང་སྟེ་བླངས་ནས་ས་ཁར་བྲད་མ་དྲུད་ཀྱི་ཁྲ་ཁྱིལ་ལེ་ནུབ་སྒོ་ནས་ཐོན་ལ་
ཁད་ལ་ཡར་ལམ་དུ་མདའ་ལྕགས་སྟོང་མ་ཉི་ཤུ་ཐམ་པ་འཕངས་ཏེ། དེ་གྲངས་
དང་མཉམ་པའི་དམག་མི་བསྒྲིལ། ཧོར་མི་རྣམས་འུར་འགྲོས་བྱེད་སྒོ་ལམ་
ནས་མི་ཐར་བའི་ཐེམ་འགག་ཞེམ་འགས་ཀྱིས་ལུག་ཁྱུ་ར་བར་བཅུག་པའི་ནང་
ལ་སྤྱང་ཀི་ཤོར་བ་དང་ཁྱད་མ་བྱུང་ཟེར། ཤར་སྒོ་འབུད་རྩིས་ཀྱིས་བྱུང་བར་སྒོ་
འགྲམ་གྱི་ཧོར་མི་སྡར་མ་འགའ་རང་སར་འགྱེལ་བའི་སྟེང་དུ་རྟ་རྒྱུགས་བཏང་
ནས་སྐུ་ཧྲིལ་ལེར་སྒར་རྒྱབ་ཏུ་ཐོན་བྱུང་ངོ་། །(《 ཧོར་གླིང་གཡུལ་འགྱེད་》
སྟོད་ཆ་ཤོག་གྲངས332ལ་གསལ། ) ཞེས་བཀོད་ཡོད་པ་རེད། དེ་ལྟར་ལོ་ན་
བདུན་བཅུར་སླེབས་པའི་བགྲེས་སོང་ཞིག་གིས་དགྲ་དང་དམར་འཛིང་བྱེད་
པའི་སྐབས་དྲག་རྩལ་ལ་མཁས་ཤིང་དགྲ་ཕྱོགས་ཟིལ་གྱིས་གནོན་པའི་དཔའ་
ཉམས་དེས་དགྲ་རྣམས་སྙིང་རྩ་འདར་ཞིང་རང་ཕྱོགས་སྙིང་སྟོབས་འཕེལ་བ་
ཞིག་བྱུང་ཡོད་ལ། ཀློག་པ་པོ་རྣམས་ཀྱི་མིག་མདུན་དུ་བློ་གྲོས་ཆེ་ཞིང་དཔའ་
110



ངར་ལྡན་པ། སྤྱོད་མཆོག་གྲགས་ལྡན་གྱི་དཔའ་བོའི་ གཟུགས་བརྙན་ཞིག་
འགྱིང་ངེར་ལངས་ཡོད་པའི་སྣང་བ་ཞིག་སྟེར་ཐུབ་བོ། །
སྙན་རྩོམ་ཁྱོན་ཡོངས་ཀྱི་ནང་དུ་སྤྱི་དཔོན་གྱི་གཞུང་དོན་བསྒྲུབ་ཅིང་སྒེར་
སེམས་མེད་པའི་རང་གཤིས་ཀྱི་ཁྱད་ཆོས་དེ་བོད་རིགས་ཀྱི་ཀུན་སྤྱོད་ཀྱི་ཚད་
མཐོའི་རྩ་འཛིན་ལྟ་བུ་ཞིག་ཏུ་གྱུར་ཡོད་པ་རེད། །
གླིང་གེ་སར་རྒྱལ་པོའི་སྒྲུང་ནང་གི་གཟུགས་བརྙན་གསར་བསྐྲུན་བྱེད་
རྒྱུའི་ཐད་འབྲུག་མོའི་གཟུགས་བརྙན་དེ་ལེགས་གྲུབ་དང་ཆེས་ཁྱད་དུ་འཕགས་
པ་ཞིག་བྱུང་ཞིང༌། ལོ་ངོ་སྟོང་ཕྲག་དུ་མའི་རིང་བོད་རིགས་མི་དམངས་རྣམས་
ཀྱིས་འབྲུག་མོའི་གཟུགས་བརྙན་ནི་གཤིས་བཟང་ཚུལ་ལྡན་དང་མཛངས་སྤྱོད་
གཉིས་ལྡན་གྱི་མཚོན་རྟགས་ཤིག་ཏུ་རྩིས་གི་ཡོད་པར་བརྟེན་དུས་རབས་ཀྱི་
ཚད་ལས་བརྒལ་ཞིང་མི་རྣམས་ཀྱིས་དགའ་གུས་དང་བསྔགས་བརྗོད་ཐོབ་ཡོད་
པ་རེད། འབྲུག་མོའི་ ཕྱི་ཚུལ་མཛེས་ཤིང་ཡིད་དུ་འོང་ལ་ནང་སེམས་དེ་བས་
དུང་ལྟར་དཀར་བ་ཞིག་ཡིན། སྙན་རྩོམ་གྱི་ནང་དུ་འབྲུག་མོའི་ ཕྱི་ཚུལ་གྱི་
མཛེས་སྡུག་ལ་བསྔགས་བརྗོད་བྱས་པ་སྔ་རྗེས་སུ་དུམ་བུ་བརྒྱད་ཙམ་བཀོད་ཡོད་
ཀྱང་འདིར་ཡིག་ཚོགས་ལ་འཇིགས་ཏེ་མཛུབ་མོས་རི་སྟོན་གྱི་དཔེ་བཞིན་དཔེ་
མཚོན་ཙམ་ཞིག་བཀོད་པར་བྱ་སྟེ།
“ དར་དཀར་འདྲ་བའི་ཤ་ལེ་གདའ། །དར་དམར་འདྲ་བའི་ཤ་བཀྲག་
གདའ། །ཧོར་པ་ཁྲ་ཡི་སྤྱན་མིག་གདའ། །སྨུག་ཆུང་འཛིན་མའི་གཟི་མདངས་
གདའ། །ཞེ་སྡང་སྦྲུལ་ གྱི་ ཨ་འབྲས་གདའ། ། དེ་མིན་རྟ་བརྒྱ་མི་རི་སྟེ། །
མཁའ་འགྲོའི་གར་སྟབས་ཤིག་གེར་གདའ། །ཚུར་སོང་གོམ་པ་དྲེལ་བརྒྱ་རི། །
དེ་མིན་དྲེལ་བརྒྱ་མི་རི་སྟེ། །རིག་འཛིན་རྩེ་བྲོ་ཤིག་གེ་གདའ། །སྐྲ་ལོ་སྨུག་པོ་
མཛོ་བརྒྱ་རི། །དེ་མིན་མཛོ་བརྒྱ་མི་རི་སྟེ། །དབུ་སྐྲ་ཉག་མ་རེ་རེ་ན། །ཤེལ་མུ་
ཏིག་ཚོམ་བུ་ཤ་ལེར་གདའ། །མཆིལ་མ་གཡང་དཀར་ལུག་བརྒྱ་རི། །དེ་མིན་
_111



ལུག་བརྒྱ་མི་རི་སྟེ། །ལྗགས་ལ་ཨ་ཡིག་རང་བྱོན་གདའ། །བུ་མོ་ཟེར་ན་དེ་འདྲ་
གདའ། །འཛམ་གླིང་བུ་མོའི་ཕུལ་ གཅིག་རེད། །གླིང་གི་བུ་མོའི་དྭངས་རྩེ་
རེད། །བུ་མོ་བྱས་ན་དེ་འདྲ་གདའ། །”(《ཧོར་གླིང་གཡུལ་འགྱེད་》སྟོད་ཆ་
ཤོག་གྲངས8ལ་གསལ།) 《རྟ་རྒྱུགས་ནོར་བུ་ཆ་བདུན་》གྱི་ནང་དུ་ “ རིག་
བཟང་ཞིང་གཡོ་སྒྱུ་མེད་པ། བློ་རྣོ་ཞིང་ཤེས་རབ་གསལ་བ། སྙིང་གཏད་ཀྱི་
གྲོགས་ལ་བསླུ་བ་མེད་པ། ཡིད་གཏན་འཕེར་བ། དམ་བཅའ་བརྟན་ཞིང་སྙིང་
སྟོབས་ཆེ་བ། འདོད་པ་ཆེ་ཞིང་ངོ་ཚ་དང་ལྡན་པ། ལུས་ནི་གཉེན་ལྕག་སྨྱུག་མ་
འདྲ་བ། གདོང་པ་དཀར་བ་ཟླ་བ་འཆར་འདྲ། མཁུར་ཚོས་དམར་བ་ལི་ཁྲི་
བྱུགས་འདྲ། རིང་ཐུང་འཚམས་པས་ལྟ་ན་སྡུག་པ། དབུ་སྐྲ་སྣུམ་གནག་སྐུ་
རྒྱབ་ཁེབས་པ། སྤྱན་དཀྱུས་རིང་ཞིང་སྤྱན་འབྲས་གསལ་བ། ཚེམས་ཐག་
བཟང་ཞིང་ཚེམས་མདོག་དཀར་བ། ཤ་རྩ་འཇམ་ཞིང་དྲོ་གྲང་འཚམས་པ།
མཆུ་ལ་པད་མའི་རི་མོ་བཀྲ་བ། ལྗགས་སྟེང་ཨ་ཡིག་དཀར་པོས་བརྒྱན་པ།
གསུང་སྐད་སྙན་ཞིང་སྨྲ་བརྗོད་མཁས་པ། ཅི་ལ་བསམ་ཀྱང་སྐྱོན་དང་བྲལ་བ།
གང་དུ་བལྟས་ཀྱང་ཡིད་དུ་འོང་བ་” ཞིག་ཡོད་པ་དང་། “ གསལ་ཉི་ཟླ་ཡིན་
ཀྱང་མོག་པོར་བྱེད་ལེ། དྲང་སྲོང་ཡིན་ཀྱང་འདོད་པ་སློང་ལེ། བཀྲག་པད་མ་
ཡིན་ཀྱང་མདངས་འདོ་འཕྲོག་ལེ། དགྲ་འཆི་བདག་ཡིན་ཀྱང་ཅི་གསུང་སྒྲུབ་ལེ་
ཞིག་ཡོད་དོ་”(《རྟ་རྒྱུགས་ནོར་བུ་ཆ་བདུན་》ཤོག་གྲངས་50) ཞེས་བཀོད་
ཡོད་པ་དང་འཇིག་རྟེན་ཐོག་གི་བསྔགས་བརྗོད་ཀྱི་ཚིག་སྙན་མཐའ་དག་འབྲུག་
མོའི་གཟུགས་སྟེང་དུ་སྦྱར་ཡོད་པ་གསལ་པོར་མཐོང་ཐུབ་པ་ཞིག་ཡིན།
འབྲུག་མོའི་ཕྱིའི་རྣམ་པ་མཛེས་ཤིང་ཡིད་དུ་འོང་བ་མ་ཟད་ནང་སེམས་
རྒྱུད་བཟང་ཞིང་བློ་རིག་ཤེལ་ལས་གསལ་བ་སོགས་བུད་མེད་ཕལ་པ་ཞིག་གི་
གཟུགས་བརྙན་དང་མི་འདྲ་བའི་དམིགས་བསལ་གྱི་ཁྱད་ཆོས་ལྡན་ཡོད་པ་ཞིག་
ཡིན། འབྲུག་མོ་ནི་མཛངས་སྤྱོད་ གཉིས་ལྡན་ གྱི་ བུད་མེད་ཅིག་ཡིན་ རྐྱེན་
112



སྐབས་དེར་རྒྱལ་ཁབ་ཕྱི་ཡི་རྒྱལ་བློན་མང་པོས་མནའ་མ་ཡོང་རྒྱུའི་རེ་བ་བྱས་
ཀྱང་ཁོང་གི་སེམས་ཁམས་ནང་དུ་སྐབས་དེར་ཇོ་རུ་ཞེས་སྐྱོ་ངན་ལུགས་ངན་གྱི་
ཚུལ་དུ་བཞུགས་ཤིང་རྒྱུ་དབང་གཉིས་ཀ་མེད་པའི་ཇོ་རུ་ཁོ་ན་ལས་མེད་པ་དང་
དེ་རྗེས་ལྷ་རྟ་བཟུང་བ་དང་ཁྲོ་ཐུང་གིས་གླིང་གི་རྒྱལ་སྲིད་བཟུང་རྒྱུའི་གཡོ་
སེམས་ཐལ་བའི་རྡུལ་དུ་བརླག་རྒྱུ་སོགས་ཀྱི་ཐད་ལ་འབྲུག་མོས་ནུས་པ་ཆེན་པོ་
བཏོན་ཡོད་པ་མ་ཟད་རང་ཉིད་མི་ཚེ་གཅིག་རིང་གི་དོན་ཆེན་ཡང་གླིང་གེ་སར་
རྒྱལ་པོར་བཅོལ་ཡོད་པ་རེད།
《གླིང་གེ་སར་རྒྱལ་པོའི་སྒྲུང་》གི་ནང་དུ་འབྲུག་མོ་ནི་སྐྱོ་བའི་ཟློས་གར་
གྱི་རང་བཞིན་ལྡན་པའི་མི་སྣ་ཞིག་ཡིན་ལ་འབྲུག་མོའི་ཇུས་ཉེས་དེ་དག་ཀྱང་
རང་ཉིད་ཀྱི་ལས་སྐལ་དང་སྐུ་བསོད་དམན་པ་ལ་བརྟེན་ནས་བྱུང་བ་ཞིག་མ་
ཡིན་པར་དེ་ནི་སྐབས་དེའི་སྤྱི་ཚོགས་ཀྱི་ལམ་ལུགས་དང་ དུས་རབས་ཀྱིས་
བསྐྲུན་པ་ཞིག་ཡིན། རྒྱུ་མཚན་ནི་སྐབས་དེའི་སྤྱི་ཚོགས་ཀྱི་ལམ་ལུགས་ནང་བུ་
གཅིག་ལ་བཟའ་ཟླ་མང་བའི་སྤྱི་ཚོགས་ཀྱི་ལམ་ལུགས་ཤིག་ཡོད་རྐྱེན་འབྲུག་མོའི་
ལས་དབང་ཡང་དེ་ལས་གཡོལ་ཐབས་མེད་པ་ཞིག་ཡིན། འབྲུག་མོ་གླིང་གེ་
སར་རྒྱལ་པོའི་བཙུན་མོ་བྱས་རྟིང་མི་རྣམས་ཀྱིས་ཁོང་ལ་གུས་བཀུར་ཚད་མེད་
ཐོབ་ཅིང་གནས་བབས་ཤིན་ཏུ་མཐོ་པོ་ཞིག་བཟུང་ཡོད་ཀྱང་རང་ཉིད་ལ་བདེ་
སྐྱིད་དེ་ཙམ་བྱུང་ཡོད་པ་མ་རེད། འོན་ཏེ་སྙན་རྩོམ་ནང་དུ་སྟབས་བདེའི་ངང་
ནས་ཁོང་གི་སྡུག་བསྔལ་རྣམས་རྩོམ་འབྲི་བྱས་ཤིང་ཀློག་པ་པོ་རྣམས་ཀྱི་གདུང་
སེམས་མཉམ་སྐྱེས་ཀྱི་མིག་ཆུ་རྐང་རེ་གཉིས་གཏོང་དགོས་པའི་བརྗོད་དོན་ཞིག་
ཏུ་རྩོམ་འབྲི་བྱས་མེད་པར་ལས་དབང་ལ་འཐབ་རྩོད་བྱེད་ཕོད་པ་དང་ཉེན་
ཚབས་ལ་ཞུམ་པ་མེད་པའི་རང་གཤིས་ཀྱི་ཁྱད་ཆོས་མངོན་གསལ་དོད་པོས་
མཚོན་པར་བྱས་ཡོད་པ་རེད། 《བདུད་འདུལ་》ཞེས་པའི་ནང་དུ་“ དེ་ནས་
གླིང་གེ་སར་རྒྱལ་པོས་བཙུན་མོ་བཅུ་གཉིས་བཀུག་པ་དང་སེང་ལྕམ་འབྲུག་མོ་
_113



རྩིས་པས་གླིང་ཇ་མ་མིང་ཆེན་བཅུ་གསུམ་གྲོགས་སུ་བཀུག་” ཅེས་བརྗོད་པ་དང་
འབྲུག་མོའི་སྐྱོ་གནས་ཀྱང་དེ་ནས་འགོ་ཚུགས་ཤིང་བཙུན་མོ་གཞན་རྣམས་དང་
མཉམ་དུ་འཚོ་སྐྱེལ་བྱེད་པའི་བརྒྱུད་རིམ་ནང་དུ་བུད་མེད་ཀྱི་རང་གཤིས་ཀྱིས་
རྐྱེན་པས་བཙུན་མོ་གཞན་ལ་ཕྲག་དོག་དང་འཁོན་འཛིན་བྱས་རྐྱེན་བཙུན་མོ་
གཞན་གྱིས་ཀྱང་འབྲུག་མོར་ཚུར་འཁོན་འཛིན་བྱས་ཤིང་འགལ་བ་དེ་བཙུན་མོ་
མེ་བཟའ་འབུམ་སྐྱིད་དང་མངོན་གསལ་དོད་པོ་བྱུང་ཡོད་པ་རེད། གེ་སར་
རྒྱལ་པོ་བདུད་འདུལ་ཕྱིར་དགོན་སྡེ་ཁྲ་མོར་མཚམས་ལ་ཕེབས་སྐབས་མཚམས་
གཡོག་ལ་རང་ཉིད་འགྲོ་ཕྱིར་ཐབས་ཤེས་སྣ་ཚོགས་སྤྱད། གླིང་གེ་སར་རྒྱལ་
པོས་འབྲུག་མོ་ལ་འདི་ལྟར་གསུངས། །
“ མ་ཤེལ་ལྕག་འབྲུག་མོ་ཚུར་ གསོན་དང༌། ། ང་ དགོན་སྡེ་ ཁྲ་མོར་
མཚམས་ལ་འགྲོ། །མཚམས་གཡོག་ལ་མེ་བཟའ་ཁྲིད་ནས་འགྲོ། །ཁྱེད་འབྲུག་
མོ་ཨ་མའི་ཕྱགས་གཡོག་མཛོད། །” ཅེས་གསུངས་པས་འབྲུག་མོས་ཨ་ཁ་རྒྱལ་
པོ་ཁྱེད་ཅི་གསུངས། སྐུ་མཚམས་ལ་ཕེབས་ཀྱང་ཞབས་ཕྱིར་མོ་འགྲོ་བ་ཡིན།
ངེད་རང་དཔོན་གཡོག་གཉིས་ཕྱིན་ཆོག་ཟེར་བས། རྒྱལ་ པོའི་ཞལ་ནས་མེ་
བཟའ་དང་ཨ་འབྲུག་ཁྱེད་ཉིད་ཀྱིས་གང་ཕེབས་གང་འདུག་ན་བཟང་གྲོས་ཀྱིས་
ངས་བལྟས་ན་ཁྱེད་གཉིས་ལས་མེ་བཟའ་སོང་ན་ངོ་སོ་མཐོ་གསུངས། དེ་ནས་
འབྲུག་མོས་མཚམས་གཡོག་དང་སྒྲུབ་གྲོགས་བྱེད་པར་འདོད་ནས། མེ་བཟའི་
གནས་སུ་སོང་ནས་རྒྱལ་པོས་ཁོང་བདུད་འདུལ་དྲག་པོ་ཁྲོ་རྒྱལ་སྟོབས་པོ་ཆེ་
བསྒྲུབ་པའི་བཅད་མཚམས་ལ་བཞུགས་དགོས་གསུངས། ང་ཡང་མཚམས་
གཡོག་ཏུ་ཆས་དགོས་ཞེས་བཀའ་གནང་བྱུང། ཁྱེད་ནི་རེ་ཞིག་ཕ་མའི་དྲུང་དུ་
སོང་ལ་བདེ་བར་སྡོད། མཚམས་གྲོལ་རྗེས་མཇལ་བར་ ཤོག་གསུངས་ནས་
བཀའ་གནང་གིན་འདུག་ཟེར་ཞེས་བརྗོད་དེ་རང་ཉིད་མཚམས་གཡོག་ལ་ཕྱིན་
ནོ། །ཡང་མེ་བཟའ་འབུམ་སྐྱིད་ལ་རྨི་ལམ་ངན་པ་ཞིག་རྨིས་ཏེ་ཟས་ཞིམ་མངར་
114



ཅན་འགའ་བཟོས་ཏེ་རྒྱལ་པོ་མཇལ་བར་ཕྱིན་པ་དང་འབྲུག་མོ་ཆུ་ལེན་པར་འགྲོ་
བར་ཐུག་པ་དང་། མེ་བཟས་འདི་སྐད་ཞུས་སོ། ། ཨ་ ཆེ་ འབྲུག་མོ་ལགས་
མདང་ངའི་རྨི་ལམ་ངན་པ་གཅིག་རྨིས་བྱུང་བ་དེ་རྒྱལ་པོ་ལ་ཞུ་བར་ཡོང་བ་ཡིན།
ཁྱེད་ཀྱིས་དེ་སྐད་རྒྱལ་པོ་ལ་ཞུ་རོགས་མཛོད་ཟེར་བས་འབྲུག་མོ་སོང་ནས་རྒྱལ་
པོར་མ་ཞུས་པར་སླར་ཡང་ཡོང་ནས་མེ་བཟའ་ལ་རྫུན་འདི་སྐད་ཟེར། ཨ་ཆེ་
ལགས་རྒྱལ་པོའི་ཞལ་གསུངས་འདི་ལྟར་གནང་བ་ཡིན། སྤྱིར་རྨི་ལམ་མི་བདེན་
འཁྲུལ་བ་ཡིན། ནང་ དགོས་ སུ་ སྐྱེ་དམན་གྱི་རྨི་ལམ་བརྟག་པ་མིན་འདུག་
གསུང་གིན་བཞུགས་ཟེར་བས་ཡང་མེ་བཟས་འདི་སྐད་ཟེར། ཨ་ཆེ་ཁྱེད་ཀྱིས་
ངའི་ཟ་མ་འདི་རྣམས་རྒྱལ་པོའི་དྲུང་དུ་འབུལ་རོགས་མཛོད། ངས་མདང་
གསུམ་རྨི་ལམ་རིམ་པ་འདི་འདྲ་ཡིན། ཕུ་ན་རླུང་དམར་ལངས་ནས་བྱུང༌།
མདོ་ན་རླུང་ནག་འཚུབས་ནས་བྱུང༌། དེ་ཡི་དཀྱིལ་ལ་མེ་བཟའ་བཏུམས་ནས་
སོང་བ་རྨིས་འདི་ལ་བལྟས་ནས་གང་ལྟར་རྒྱལ་པོ་ལ་ཞུ་རོགས་ཤིག་མཛོད་ཟེར་
ནས་བུད་སོང་། དེ་ནས་འབྲུག་མོས་ཟས་དེ་རྣམས་རྒྱལ་པོ་ལ་དྲངས་ན། རྒྱལ་
པོས་འདི་སྐད་ཟེར། འདི་རྣམས་མེ་བཟས་བཟོས་པ་དང་འདྲ་བ་ལ། ཁྱེད་ཀྱི་
ལག་ཏུ་གང་ནས་བྱུང་གསུང་བས་ཡང་འབྲུག་མོས་རྒྱལ་པོ་ལགས་ཅི་གསུངས་མེ་
བཟའི་ཟ་མ་ལ་གསེར་གཡུའི་རྟགས་ཡོད་དམ། མེ་བཟའི་ཟ་མ་འདྲ་བ་ངས་
ཀྱང་ལས་ཤེས། འདི་རྣམས་དེ་རིང་ང་ལ་ཨ་མས་བསྐུར་ཡོང་བ་རེད་ཅེས་ཞུས་
སོ། །(《བདུད་འདུལ་》ཤོག་གྲངས་4 - 5བར་གསལ།) མེ་བཟའ་འབུམ་
སྐྱིད་བདུད་ཀླུ་བཙན་གྱིས་འཕྲོག་རྗེས་ཡང་གླིང་གེ་སར་རྒྱལ་པོས་འཕྲལ་དུ་སྐྱོབ་
པར་འགྲོ་དགོས་བསམ་ཡང་འབྲུག་མོས་ཐབས་ཤེས་སྣ་ཚོགས་སྤྱད་ནས་དུས་
འགྱངས་ཡང་ཡང་བྱས་པ་དང་གེ་སར་རྒྱལ་པོ་བདུད་བཏུལ་བར་ཕེབས་རྗེས་
ཡང་འབྲུག་མོས་རྗེས་འདེད་བྱས་པ་སོགས་ཀྱི་བརྗོད་དོན་བཀོད་ཡོད་པ་རེད།
གལ་སྲིད་སྙན་རྩོམ་གྱི་ནང་དུ་འབྲུག་མོའི་བྱ་སྤྱོད་དེ་འདྲ་ཁོ་ན་ཞིག་ལས་རྩོམ་
115



འབྲི་མཛད་མེད་ཚེ་འབྲུག་མོ་ནི་བརྩེ་དུང་ཟོལ་མེད་དང་འཚོ་བར་དགའ་ཞེན་ཆེ་
བའི་བུད་མེད་ཕལ་པ་ཞིག་དང་འདྲ་བ་མ་ཟད། སོ་སོའི་བཟའ་ཟླར་དགའ་
ཞེན་བྱས་པ་དང་དུས་མཚུངས་བློ་རྒྱ་གུ་དོག་ལ་སྒེར་སེམས་ཆེ་བའི་རང་གཤིས་
ཀྱི་ཁྱད་ཆོས་དེ་མཚོན་པ་དང༌། བཟའ་ཟླ་སོ་སོ་དང་ཁ་མི་བྲལ་ཚེ་མི་གཞན་གྱི་
བདེ་སྡུག་ལ་བསམ་ཤེས་མི་བྱེད་པའི་ཁྱད་ཆོས་ཡང་མཚོན་ཡོད་པ་རེད། འོན་
ཏེ་སྙན་རྩོམ་གྱི་ནང་དུ་འབྲུག་མོའི་ གཟུགས་བརྙན་ གསར་བསྐྲུན་བྱེད་པའི་
སྐབས་སུ་རྩོམ་པ་པོས་མཐོ་ཚད་གསར་པ་ཞིག་ཏུ་འཕེལ་རྒྱས་བཏང་སྟེ་འབྲུག་
མོའི་རང་གཤིས་ཀྱི་ཁྱད་ཆོས་གཞན་ཞིག་རྩོམ་འབྲི་བྱས་ཡོད་པ་དང༌། དེ་ནི་
འབྲུག་མོའི་རང་གཤིས་གཙོ་བོ་དེ་ཡིན། །
ཧོར་གུར་དཀར་རྒྱལ་པོས་གླིང་གེ་སར་རྒྱལ་པོ་བདུད་ཀླུ་བཙན་བཏུལ་
བར་ཕེབས་པ་ཤེས་རྗེས་ཧོར་དམག་གླིང་ལ་བཀང་ཞིང་སྐབས་དེར་རྒྱལ་ཁབ་ཀྱི་
གནས་འཇིག་དང་མི་སེར་རྣམས་ཀྱི་བདེ་སྡུག་གི་འགག་རྩའི་དུས་སུ་ཁོ་མོས་
རང་ཉིད་ཀྱི་སྡུག་བསྔལ་དང་འཁོན་འཛིན་བརྗེད་དེ་ རྒྱལ་ཡོངས་ཀྱི་དམག་
དམངས་མཉམ་དུ་དཔའ་ངར་ཆེན་པོས་བཙན་འཛུལ་ལ་འགོག་རྒོལ་བྱེད་པའི་
འགན་འཁྲི་དང་དུ་བླངས་ཤིང་སྐབས་དེར་འབྲུག་མོ་ནི་ཉམས་མྱོང་ཕུན་སུམ་
ཚོགས་པའི་དམག་དཔོན་བགྲེས་སོང་ཞིག་དང་འདྲ་བར་དམག་མིར་བཀོད་
འདོམས་བྱ་བ་གནད་དོན་ཆེ་རིགས་རྣམས་གླིང་གི་དམག་དཔོན་རྣམས་དང་
གྲོས་བསྡུར་བྱ་བ་མ་ཟད་། དམག་མི་རྣམས་དམག་སར་བསྐྱོད་སྐབས་ཡང་
རེར་ཆང་དཀར་བཏེགས་ཏེ་ཕེབས་སྐྱེལ་ཞུ་བ་དང་སྨོན་ལམ་འདེབས་པ་དང་
ཚུར་ལོག་སྐབས་ཡང་བསུ་བ་ཞུ་གི་ཡོད་པ་རེད། ལོ་གསུམ་རིང་དཀའ་སྡུག་གི་
དམག་འཐབ་བྱེད་པའི་དུས་ཚོད་ནང་འབྲུག་མོས་ཐབས་ཇུས་སྣ་ཚོགས་བཏོན་
ཡོད་ཀྱང་ཁྲོ་ཐུང་གིས་རྒྱལ་ཚོང་ཆོམ་རྐུམ་དང་དགྲ་བོར་མགོ་བཏགས་ཞུས་ཏེ་
ཕྱི་དགྲ་ནང་ཁྲིད་བྱས་པའི་རྐྱེན་གྱིས་མཐར་དམག་འཁྲུག་དེ་ཕམ་པ་རེད།
116



དམག་འཁྲུག་དེ་རིམ་བཞིན་ཕམ་ཉེས་བྱུང་བའི་སྐབས་སུ་འབྲུག་མོས་གཅིག་
ནས་གླིང་གེ་སར་རྒྱལ་པོར་ཡི་གེ་སྐྱེལ་མཁན་ཐེངས་གསུམ་བཏང་ཞིང་འཕྲལ་དུ་
ལོག་ཕེབས་དགོས། ཕྱོགས་གཞན་ཞིག་ནས་ཕྱི་ཚུལ་གྱི་རྣམ་པའི་ཐོག་ནས་
ཧོར་ལ་འགྲོ་འདོད་བྱས་ཏེ་དུས་ཚོད་བརྩོན་ལེན་བྱས་ཡོད་པ་རེད། དེ་རྗེས་
ཐབས་ཟད་འུ་ཐུག་གིས་དུས་སུ་འབྲུག་མོས་རང་ཉིད་དང་ཤིན་ཏུ་འདྲ་བའི་
གཡོག་མོ་ནེའུ་ཆུང་རང་ཉིད་ཀྱི་རྒྱན་གོས་དང་འདྲ་བ་ཞིག་བཟོས་ཏེ་ཧོར་གུར་
དཀར་རྒྱལ་པོའི་མནའ་མར་བཏང་སྟེ་དུས་ཡུན་ལོ་གསུམ་རིང་གི་དམག་འཐབ་
མཇུག་གྲིལ་ཞིང་གླིང་གི་མི་སེར་རྣམས་ངལ་གསོ་བའི་དུས་ཤིག་བྱུང་བ་རེད།
འོན་ཏེ་འགག་རྩའི་དུས་སུ་ཁྲོ་ཐུང་གིས་བསྐྱར་དུ་ནང་རུལ་བྱས་ཏེ་ཧོར་གུར་
དཀར་རྒྱལ་པོར་དེ་ནི་འབྲུག་མོ་མ་ཡིན་པར་གཡོག་མོ་ནེའུ་ཆུང་ཡིན་པའི་སྐོར་
གྱི་གསང་ཡིག་ཅིག་སྤྲད་རྐྱེན་ཧོར་དམག་རྣམས་བསྐྱར་དུ་གླིང་ལ་ཚུར་སླེབས་པ་
དང་འགག་རྩའི་དུས་སུ་འབྲུག་མོས་མཛེས་པའི་རྒྱན་གོས་རྣམས་ཕུད་ཅིང་གོ་
འཁྲབ་ཆ་ཚང་གོན་ཏེ་དགྲ་བོ་དང་དམར་འཛིང་མཐའ་འཁྱོལ་བྱེད་པའི་སྙིང་
སྟོབས་མཚོན་པར་བྱས་ཤིང༌། ལག་ཏུ་ཕྱག་མདའ་བཟུང་ཞིང་མདའ་འཕེན་ཏེ་
ཧོར་དམག་བཞི་བརྒྱ་ལྷག་ཙམ་བསད་པ་དང་དེ་རྗེས་འབྲུག་མོ་ཡང་ཧོར་དམག་
གིས་བཟུང་སྟེ་བདམ་བཀྱིགས་བྱས་སོ། །ཁོ་མོ་ཧོར་དམག་གི་བཟུང་རྗེས་ཡང་
མེས་རྒྱལ་ལ་དགའ་ཞེན་དང༌། དགྲ་བོར་སྙིང་ཁོང་རུས་པའི་གཏིང་ནས་འཁོན་
འཛིན་བྱེད་པའི་སྙིང་སྟོབས་མཚོན་ཡོད་པ་རེད། །
《ཧོར་གླིང་གཡུལ་འགྱེད་》སྟོད་ཆ་ལས། “ སྐེ་བྲེག་མིག་འདོན་ཅི་
དགའ་གྱིས། །གསོན་དང་ཤི་ལ་ཁྱད་པར་མེད་། །བརྒྱ་ལ་ཡ་རྩེ་འགྲིམ་དགོས་
ན་། །གུར་དཀར་བསད་པའི་སྙིང་ཁྲག་དགོས། ། ཤན་པ་མ་ཤི་མིག་འབྲས་
དགོས། །མཆོངས་ལྷ་སྨྱུག་པོའི་མཐེབ་མཛུབ་དགོས། །དམར་གཡག་སྟག་གི་
སྒོ་ཁྱི་ དགོས་། ། ཁ་དཀར་རྐྱང་གི་ ཁལ་རྟ་དགོས། ། ཁུ་བྱུག་སྔོན་མོའི་དུས་
117



འཛིན་དགོས། །དེ་མིན་སྒོ་ཐེམས་འགོམས་རྒྱུ་མིན། །” ཞེས་བཀོད་ཡོད་པ་
དེ་དག་ལས་འབྲུག་མོ་ནི་དཔའ་ངར་ཆེ་ཞིང་བློ་ཐག་ཆོད་པའི་རང་གཤིས་ཀྱི་
ཁྱད་ཆོས་མཚོན་ཡོད་པ་མ་ཟད། དེ་ནི་བོད་གནའ་རབས་ཀྱི་དཔའ་མོའི་དཔེ་
མཚོན་ལྡན་པའི་གཟུགས་བརྙན་ཁྱད་དུ་འཕགས་པ་ཞིག་དང་མི་རིགས་ཀྱི་སྙིང་
སྟོབས་ དང་ཁྱད་ཆོས་མངོན་གསལ་དོད་པོ་ཡོད་ པའི་ དཔའ་མོའི་ གཟུགས་
བརྙན་ཁྱད་དུ་འཕགས་པ་ཞིག་དང་། མི་རིགས་ཀྱི་སྙིང་སྟོབས་དང་ཁྱད་ཆོས་
མངོན་གསལ་དོད་པོ་ཡོད་པའི་དཔའ་མོའི་གཟུགས་བརྙན་ཞིག་ཡིན་ལ། རང་
གཤིས་མངོན་གསལ་དོད་པོ་ཡོད་པའི་སྒྱུ་རྩལ་གྱི་དཔེ་མཚོན་གྱི་གཟུགས་བརྙན་
ཞིག་ཡིན། འདིར་གསལ་བཤད་བྱེད་དགོས་པ་ཞིག་ནི་འབྲུག་མོ་ཧོར་ཡུལ་དུ་
ཕེབས་རྗེས་བཙན་ཤེད་ཀྱི་འོག་ཏུ་ཧོར་གུར་དཀར་རྒྱལ་པོ་དང་གཉེན་སྒྲིག་བྱས་
པ་མ་ཟད། བུ་གཅིག་ཀྱང་སྐྱེས་ཡོད་པ་རེད། དེར་བརྟེན་མི་མང་པོ་ཞིག་གིས་
དེ་ནི་འབྲུག་མོའི་མི་ཚེ་གཅིག་གི་ནག་ཐིགས་ཤིག་རེད་འདུག མི་མང་པོས་
སེམས་བཟང་གིས་བྱུང་རིམ་འདི་མེད་པར་བཟོས་ཏེ་འབྲུག་མོས་སྲོག་ལ་ཐུགས་
ཀྱང་གཉེན་སྒྲིག་མི་བྱེད་པ་ཞིག་ཏུ་བཀོད་ན་ལེགས་ཞེས་བརྗོད། དེ་ལྟར་ང་
ཚོས་སྐབས་དེའི་ལོ་རྒྱུས་དང་སྤྱི་ཚོགས་ཀྱི་ཁོར་ཡུག་ལ་བསམ་གཞིགས་དང་དེ་
རིང་གི་ཀུན་སྤྱོད་ཀྱི་ལྟ་ཚུལ་དང་ཚད་གཞིར་གཞིགས་ནས་གནའ་བོའི་མི་སྣར་
དཔྱད་འཇོག་བྱས་ན་མི་འགྲིག་གོ །
(《གངས་ལྗོངས་རིག་གནས་》1991ལོའི་དུས་དེབ་གཉིས་པའི་ཐོག་འཁོད།）
118



བོད་རིགས་ཀྱི་དཔའ་བོའི་ལོ་རྒྱུས་བྱུང་བརྗོད་
སྙན་ངག་《གླིང་གེ་སར་རྒྱལ་པོའི་སྒྲུང་》
འཚོལ་བསྡུད་དང་ལེགས་སྒྲིག་སོགས་
ཀྱི་ལས་དོན་ལ་གྲུབ་འབྲས་
ཆེན་པོ་ཐོབ་པ།
བོད་རང་སྐྱོང་ལྗོངས་དབུ་བརྙེས་ནས་ལོ་ངོ་བཞི་བཅུ་
འཁོར་བར་རྟེན་འབྲེལ་ཞུ།
བོད་རང་སྐྱོང་ལྗོངས་དབུ་བརྙེས་ནས་ལོ་བཞི་བཅུ་སོང་བ་དེ་ནི་ཏང་གི་
མི་རིགས་སྲིད་ཇུས་ལ་རྒྱལ་ཁ་ཟམ་མི་ཆད་པར་ཐོབ་པའི་ལོ་བཞི་བཅུ་དང་ཏང་
ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་འགོ་ཁྲིད་དང་དམིགས་བསལ་ གྱི་
ཐུགས་འཁུར་འོག་དང་རྒྱལ་ཡོངས་མི་རིགས་ཁག་གི་ཤུགས་ཆེའི་རྒྱབ་སྐྱོར་འོག་
ལྗོངས་ཡོངས་ཀྱི་མི་དམངས་ཀྱིས་མཐུན་སྒྲིལ་རྡོག་རྩ་གཅིག་སྒྲིལ་གྱིས་དཀའ་
སྤྱད་འབད་འཐབ་བྱེད་པའི་ལོ་བཞི་བཅུ་དང་བོད་ཀྱི་བྱ་གཞག་ཁག་ལ་གྲུབ་
འབྲས་ཆེན་པོ་ཐོབ་པ་དང་སྤྱི་ཚོགས་ཀྱི་རྣམ་པ་གནམ་ས་བླ་འོག་ཏུ་འགྱུར་བ་ལྟ་
བུའི་འཕོ་འགྱུར་འགྲོ་བའི་ལོ་བཞི་བཅུ་བཅས་ཡིན། །
1965ལོར་བོད་རང་སྐྱོང་ལྗོངས་དབུ་བརྙེས་པ་དེ་བོད་མི་རིགས་འདི་
མུན་ནག་དཀའ་སྡུག་གི་ཁྲོད་ནས་བདེ་སྐྱིད་འོད་སྣང་འཕྲོ་བའི་རླབས་ཆེན་གྱི་
དུས་རབས་སུ་འགྲོ་འགོ་ཚུགས་ཏེ་བཀས་བཀོད་རྒྱུད་འཛིན་ཞིང་བྲན་གྱི་སྤྱི་
119



ཚོགས་ནས་དེ་མ་ཉིད་དུ་སྤྱི་ཚོགས་རིང་ལུགས་ཀྱི་སྤྱི་ཚོགས་སུ་བསྐྱོད་པའི་
རླབས་ཆེན་གྱི་ལམ་བུ་ཞིག་གསར་གཏོད་བྱས་པ་དང༌། བོད་མི་རིགས་རྣམས་
སྔར་བྱུང་མྱོང་མེད་པའི་ཧུར་སེམས་ཆེར་སྐྱེས་ཀྱིས་སྤྱི་ཚོགས་རིང་ལུགས་ཀྱི་
གསར་བརྗེ་དང་འཛུགས་སྐྲུན་བྱེད་པའི་ནང་ཞུགས་པ་དང་ཆབས་ཅིག་སྤྱི་
ཚོགས་རིང་ལུགས་ཀྱི་རིག་ གནས་ གསར་ པ་ གོང་དུ་འཕེལ་ བ་དེས་བོད་མི་
རིགས་ཀྱི་ཕུལ་ བྱུང་ གིས་སྲོལ་རྒྱུན་རིག་གནས་ཉམས་པ་སོར་ཆུད་དང་མི་
ཉམས་གོང་འཕེལ་བྱུང་བ་མ་ཟད། བོད་རང་སྐྱོང་ལྗོངས་དབུ་བརྙེས་ཚུན་བོད་
མི་རིགས་རྩོམ་རིག་སྒྱུ་རྩལ་བྱ་གཞག་ལ་ཏང་དང་སྲིད་གཞུང་ནས་སྔ་ཕྱི་བར་
གསུམ་དུ་ག ཚིགས་ཆེན་གནང་སྟེ། མི་རིགས་ཀྱི་རིག་གནས་བྱ་གཞག་གོང་
འཕེལ་གཏོང་རྒྱུ་དེ་ཏང་གི་མི་རིགས་སྲིད་ཇུས་ལག་ལེན་བསྟར་བའི་ནང་དོན་
གལ་ཆེན་ཞིག་ལ་བརྩིས་ནས་གཙིགས་མཐོང་ཆེན་པོ་དང་། ཐུགས་ཁུར་ཟབ་
མོ། རོགས་སྐྱོར་གང་ལེགས་བཅས་གནང་ཡོད་པ་རེད། བོད་ལྗོངས་འདིར་
དམངས་ཁྲོད་ཀྱི་རྩོམ་རིག་སྒྱུ་རྩལ་ཤུལ་བཞག་ཕུན་སུམ་ཚོགས་པོ་ཡོད་ཅིང་མི་
རིགས་ཀྱི་ དམངས་ ཁྲོད་ ཀྱི་ རྩོམ་ རིག་ སྒྱུ་ རྩལ་ ཤུལ་ བཞག་ མྱུར་ སྐྱོབ་ དང་།
འཚོལ་བསྡུད། ལེགས་སྒྲིག་བཅས་ཀྱི་ལས་དོན་ཡག་པོ་བྱ་རྒྱུ་དེ་ནི་མི་རིགས་ཀྱི་
སྲོལ་རྒྱུན་རིག་གནས་གོང་འཕེལ་དང་སྤྱི་ཚོགས་རིང་ལུགས་ཀྱི་ རིག་གནས་
གསར་པ་དར་སྤེལ་བྱེད་པའི་རྨང་གཞིའི་ལས་དོན་ཞིག་ཡིན་རྐྱེན་ཏང་ཀྲུང་
དབྱུང་ནས་མི་ཤུགས་དང་དངོས་ཤུགས་གྲོན་དངུལ་ཆེད་གཏོང་བཅས་ཀྱི་རྒྱབ་
སྐྱོར་གང་ལེགས་གནང་ཡོད་ལ་ལྷག་པར་དུ་བོད་མི་རིགས་ཀྱི་དཔའ་བོའི་ལོ་
རྒྱུས་བྱུང་བརྗོད་སྙན་ངག་རིང་མོ་《 གླིང་གེ་སར་རྒྱལ་པོའི་སྒྲུང་》མྱུར་སྐྱོབ་
དང་། འཚོལ་བསྡུད། ཕྱོགས་བསྒྲིགས་དཔར་བསྐྲུན་དང་ཞིབ་འཇུག་གི་ལས་
ཀར་སྔར་བྱུང་མྱོང་མེད་པའི་གྲུབ་འབྲས་ཆེན་པོ་ཐོབ་ཡོད་པ་རེད།
120



དང་པོ།《གླིང་གེ་སར་རྒྱལ་པོའི་སྒྲུང་》གི་ལོ་རྒྱུས་ཀྱི་
གནས་བབས་དང་རིན་ཐང་སྐོར།
བོད་མི་རིགས་ནི་ཀྲུང་ཧྭ་མི་རིགས་ཀྱི་ཁྱིམ་ཚང་ཆེན་པོའི་ནང་གི་གྲུབ་ཆ་
གལ་ཆེན་ཞིག་ཡིན་ལ། བོད་མི་རིགས་ཀྱི་རྩོམ་རིག་སྒྱུ་རྩལ་ཡང་ཀྲུང་ཧྭ་མི་
རིགས་ཀྱི་རིག་གནས་ཀྱི་གྲུབ་ཆ་གལ་ཆེན་ཞིག་ཡིན་པ་མ་ཟད་ཀྲུང་གོའི་མི་
རིགས་ཀྱི་རྩོམ་རིག་སྒྱུ་རྩལ་གྱི་བང་མཛོད་ཁྲོད་ཀྱི་འོད་ཟེར་ལྷམ་མེར་འཕྲོ་བའི་
ནོར་བུ་ཞིག་ཀྱང་ཡིན་པ་དེས་མིའི་རིགས་ཀྱི་ལོ་རྒྱུས་དང་འཛམ་གླིང་རྩོམ་རིག་
སྒྱུ་རྩལ་གྱི་གྲལ་ལྟར་ནང་གལ་འགངས་ཤིན་ཏུ་ཆེ་བའི་གནས་བབས་ཤིག་བཟུང་
ཡོད་པ་རེད། གནའ་དུས་ནས་བཟུང་བོད་མི་རིགས་ཀྱིས་རང་གི་བློ་རིག་ལ་
བརྟེན་ནས་ངོ་མཚར་དཔལ་ཡོན་གྱིས་རབ་ཏུ་ཕྱུག་པའི་གངས་ལྗོངས་ས་མཐོ་
འདིར་འཚོ་སྡོད་སྐྱེ་འཕེལ་བྱེད་ཅིང་མི་རིགས་འདིར་རིན་ཐང་བྲལ་བའི་དངོས་
པོའི་རྒྱུ་ནོར་ཡོད་པ་ཐུན་མོང་མིན་ལ་གཞན་དྲིང་མི་འཇོག་པའི་མི་རིགས་ཀྱི་
སྲོལ་རྒྱུན་འོད་སྟོང་རབ་ཏུ་འབར་བའི་དམངས་ཁྲོད་ཀྱི་རྩོམ་རིག་སྒྱུ་རྩལ་ཡང་
ཡོད། 《གླིང་གེ་སར་རྒྱལ་པོའི་སྒྲུང་》ནི་བོད་རིགས་མི་དམངས་ཀྱི་ངག་རྒྱུན་
ལས་ལྷ་སྒྲུང་གི་རྣམ་པས་བྲིས་པའི་དམངས་ཁྲོད་ཀྱི་དཔའ་བོར་བསྟོད་བསྔགས་
བྱེད་པའི་ལོ་རྒྱུས་ཀྱི་བྱུང་བརྗོད་སྙན་ངག་རླབས་པོ་ཆེ་ཞིག་ཡིན་ཞིང་དེར་ཚད་
མཐོ་བའི་མི་དམངས་རང་བཞིན་དང་། སྒྱུ་རྩལ་གྱི་རིན་ཐང་མཐོ་བར་བརྟེན་
གནའ་རབས་དང་དེང་རབས། རང་རྒྱལ་དང་ཕྱི་རྒྱལ་བཅས་ཀྱི་མཁས་པ་
རྣམས་ཀྱིས་དཔའ་བོའི་བྱུང་བརྗོད་སྙན་ངག་ཆེན་མོ་འདིར་ཞིབ་འཇུག་དང་
དཔྱད་གཏམ་གང་མང་བརྗོད་ཡོད་ལ་ཐུན་མོང་དུ་རྩོད་གླེང་མེད་པའི་སྒོ་ནས་
བོད་རིགས་མི་དམངས་ཀྱི་རིག་གནས་ཤུལ་རྒྱུན་ནང་གི་ཁྱད་དུ་འཕགས་པའི་
དཔའ་བོའི་ བྱུང་ བརྗོད་ སྙན་ ངག་ ཅིག་ ཏུ་ ཁས་ལེན་ བྱས་ ཡོད་ པ་ མ་ ཟད།
121



གཞུང་ཚད་རྒྱ་ཚེ་ལ་ཚིག་ཚོགས་རྨད་དུ་བྱུང་བའི་སྒྱུ་རྩལ་འདི་ལྟ་བུ་ནི་འཛམ་
གླིང་ཐོག་གོ་ཐོས་ཧ་ཅང་དཀོན་ཞིང་འཛམ་གླིང་རིག་གནས་གཏེར་མཛོད་ནང་
གི་ནམ་ཡང་མི་ཉམས་འོད་ཟེར་ལྷམ་མེར་འཚེར་བའི་ནོར་བུ་ཞིག་ཡིན་པར་
ངོས་འཛིན་བྱེད་ཀྱི་ཡོད་ལ། ད་དུང་ཨ་ཤེ་ཡ་གླིང་ལྷོ་མའི་འགྲོ་བ་མིའི་རིགས་ཀྱི་
ལོ་རྒྱུས་ལ་ཞིབ་འཇུག་བྱེད་པར་ཤིན་ཏུ་ཐོབ་པར་དཀའ་བའི་དཔྱད་གཞིའི་ཡིག་
ཆ་ཚད་ལྡན་ཞིག་ཏུ་རྩིས་ཀྱི་ཡོད་པ་རེད།
《གླིང་གེ་སར་རྒྱལ་པོའི་སྒྲུང་》ནི་འཛམ་གླིང་ཐོག་དཔའ་བོའི་ལོ་རྒྱུས་
གྱི་བྱུང་བ་བརྗོད་པའི་སྙན་རྩོམ་ཆེས་རིང་ཤོས་དེ་ཡིན་ལ་དཔའ་བོའི་ལོ་རྒྱུས་ཀྱི་
བྱུང་བ་བརྗོད་པའི་སྙན་རྩོམ་ཁག་གི་གཙུག་རྒྱན་ལྟ་བུ་ཞིག་ཡིན་རྐྱེན་ད་ལམ་
འཛམ་གླིང་སྟེང་གི་རྒྱལ་ཁབ་ཉི་ཤུ་ལྷག་ཙམ་གྱིས་གཙིགས་ཆེན་དང་དང་དུ་
བླངས་ཏེ། ཆེད་གཉེར་གྱི་ཞིབ་འཇུག་ལས་ཁུངས་བཙུགས་ཤིང་ཆེད་ལས་ཀྱི་མི་
སྣ་བཀོད་སྒྲིག་མཛད་དེ་སྒྲུང་འཚོལ་བསྡུད་དང༌། ཡིག་སྒྱུར། དཔར་བསྐྲུན་
དང་ཞིབ་འཇུག་གི་ལས་ཀ་བྱེད་བཞིན་ཡོད་པ་རེད། འོན་ཏེ་དེ་སྔོན་འཛམ་
གླིང་རྩོམ་རིག་ལོ་རྒྱུས་ཐོག་ཏུ་དཔའ་བོའི་ལོ་རྒྱུས་ཀྱི་བྱུང་བ་བརྗོད་པའི་སྙན་
ངག་ཆེན་མོ་ཁག་ལྔ་ཡོད་ཅེས་བརྗོད་སྲོལ་ཡོད་པ་དེའི་ནང་དུ་ལོ་རྒྱུས་ཀྱི་རྒྱུ་རྐྱེན་
སྣ་ཚོགས་ཀྱི་རྐྱེན་པས་《གླིང་གེ་སར་རྒྱལ་པོའི་སྒྲུང་》ཚུད་མེད་པ་རེད། དེའི་
རྒྱུ་མཚན་གཙོ་བོ་ནི་འགྲིམ་འགྲུལ་སྟབས་བདེ་མེད་པ་དང་། རིག་གནས་
སོགས་ཕན་ཚུན་བརྗེ་རེས་དང་བསྡུ་ལེན་བྱ་རྒྱུ་ཉུང་དྲགས་ལ། དུས་སྐབས་
དེའི་ནང་དུ་གནས་པའི་མི་རྣམས་ཀྱིས་ཀྱང་《གླིང་གེ་སར་རྒྱལ་པོའི་སྒྲུང་》གི་
བརྗོད་བྱའི་དོན་སྙིང་དང་སྒྱུ་རྩལ་གྱི་རིན་ཐང་། སྒྲུང་གི་གྲངས་ཚད་སོགས་ལ་
གཙིགས་ཆེན་དང་ཞིབ་འཇུག་བྱེད་མཁན་མ་བྱུང་བའི་རྐྱེན་གྱིས་རེད། ད་ལམ་
《གླིང་གེ་སར་རྒྱལ་པོའི་སྒྲུང་》འཛམ་གླིང་ཐོག་དཔའ་བོའི་ལོ་རྒྱུས་ཀྱི་བྱུང་བ་
བརྗོད་པའི་སྙན་ངག་རིང་ ཤོས་དེ་ཡིན་ཞེས་མགྲིན་པ་གཟེངས་སུ་བཏེགས་
122



གནས་བརྗོད་ཆོག་པ་མ་ཟད། བྱུང་བརྗོད་སྙན་ངག་ཆེན་མོ་ཁག་ལྔ་བསྡོམས་
པ་ལས་ཀྱང་ལྡབ་འགྱུར་གྱིས་མང་བ་ཡོད་ཅེས་བརྗོད་ནའང་མི་འགྲིག་པ་མེད་
སྙམ། དཔེར་ན། ཧཱ་མ་ཡི་དཔའ་བོའི་ལོ་རྒྱུས་བྱུང་བརྗོད་སྙན་ངག་དང་
《དབྱི་ལི་ཡ་ཐེ་》ལ་སྙན་ངག་གི་གྲངས་15693ཡོད་པ་དང་། 《ཨའོ་ཏཱ་ཤུ་
ཅི་》ལ་སྙན་ངག་གི་གྲངས་12110ཡོད་པ་དང་། རྒྱ་གར་གྱི་དཔའ་བོའི་ལོ་
རྒྱུས་བྱུང་ བརྗོད་ སྙན་ངག་《རཱ་ མ་ ཎའི་ རྟོགས་ བརྗོད་》ལ་ སྙན་ ངག་ གི་
གྲངས་24000ཡོད་པ་དང་། བྱུང་བརྗོད་གི་སྙན་ངག་རིང་ཤོས་ཡིན་ཞེས་པ་
རྒྱ་གར་གྱི་《མ་ཧཱ་བྷ་ར་ཏ་》ལ་ཡང་སྙན་ངག་གི་གྲངས་ཁྲི་10ལས་མེད་པ་དང་།
དེ་དག་གི་སྟེང་དུ་གནའ་བོའི་པ་བི་ལོན་གྱི་དཔའ་བོའི་ལོ་རྒྱུས་བྱུང་བརྗོད་སྙན་
ངག་《ཇེ་འར་ཙཱ་མེ་ཧྲི་》ལ་སྙན་ངག་ཚིག་རྐང་སུམ་སྟོང་ལྷག་ཙམ་ཡོད་པ་རེད།
དེས་ན་དཔའ་བོའི་བྱུང་བརྗོད་སྙན་ངག་ཆེན་མོ་ཁག་ལྔ་ལ་བསྡོམས་རྩིས་རགས་
ཙམ་བྱས་ན་ཁྱོན་བསྡོམས་སྙན་ངག་གྲངས་འབུམ་གཉིས་མ་ཟིན་ཙམ་ཡོད་པ་
རེད། ལོ་འགའི་སྔོན་ལ་《གླིང་གེ་སར་རྒྱལ་པོའི་སྒྲུང་》སྒྲུང་དེབ་ཀྱི་གྲངས་ཚད་
ག་ཚོད་ཡོད་མེད་བསྡོམས་རྩིས་བྱས་པར་གཞིགས་ན། བཅིངས་འགྲོལ་བཏང་
བའི་ཚུན་ལ་བོད་ལྗོངས་དང་། ཀན་སུའུ། སི་ཁྲོན། ཡུན་ནན་ཞིང་ཆེན་
བཅས་སུ་འཚོལ་བསྡུད་བྱས་པའི་སྒྲུང་ལག་བྲིས་མ་དང་ཤིང་པར་བསྡོམས་པའི་
སྒྲུང་དཔེ289ལྷག་ལ་སླེབས་པ་དང༌། སྒྲུང་དཔེ་རེར་ཡིག་འབྲུ་ཉི་འབུམ་ལ་
རྩིས་ན་ཁྱོན་བསྡོམས་ཡིག་འབྲུ་ས་ཡ་བཞི་ཡན་ལ་སླེབས་ཐུབ་པ་དང༌། སྒྲུང་
དེབ་རེར་སྙན་ངག་གྲངས་5000ཡོད་པར་རྩིས་ན་སྙན་ངག་བསྡོམས་པས་བྱེ་
བ་གཅིག་ཡན་ལ་སླེབས་ཐུབ། གཞན་ཡང་སྒྲུང་པ་ཚོས་བཤད་ཤེས་པ་དང་
འབྲི་ཤེས་པའི་སྒྲུང་དེབ་སྟེ། དཔེར་ན། སྒྲུང་པ་ཚེ་རིང་དབང་འདུས་ཀྱིས་
སྒྲུང་དེབ་120བཤད་ཤེས་པ་དང་། གུ་རུ་རྒྱལ་མཚན་གྱིས་སྒྲུང་དེབ་120འབྲི་
ཤེས་པ་དང་། སྒྲུང་མཁན་གཡུ་སྨན་གྱིས་སྒྲུང་དེབ70བཤད་ཤེས་པ་དང་།
123



སྒྲུང་མཁན་གྲགས་པས་སྒྲུང་དེབ་45བཤད་ཤེས་པ། སྒྲུང་མཁན་བསམ་གྲུབ་
ཀྱིས་སྒྲུང་དེབ་60བཤད་ཤེས་པ་དང་ཁོ་ཚོས་བཤད་པའི་སྒྲུང་ཕལ་ཆེར་ལོ་རྒྱུས་
སྟེང་དུ་ཁྱབ་མ་མྱོང་བའི་ གསར་པ་ཡིན་པས་གལ་སྲིད་ སྒྲུང་མཁན་ གྱི་ སྒྲུང་
གྲངས་རྣམས་བསྡོམས་ན་སྒྲུང་དེབ་ཁོ་ན་500ཡན་ལ་སླེབས་སྲིད་ངེས་ཡིན་
པས་སྙན་ངག་ཁྱོན་བསྡོམས་གྲངས་ཚད་ག་ཚོད་ཡོད་མེད་ནི་དེ་བས་བསྡོམས་
རྩིས་བྱེད་ཐབས་བྲལ་བ་ཞིག་ཡིན།《གླིང་གེ་སར་རྒྱལ་པོའི་སྒྲུང་》ནི་དུས་
ཡུན་རིང་བའི་སྤྱི་ཚོགས་ཀྱི་ལག་ལེན་ཁྲོད་བོད་ཀྱི་མི་རབས་དུ་མའི་བློ་གྲོས་ཀྱི་
རྩལ་ལ་བརྟེན་ནས་འཐུས་ཚང་དུ་གྱུར་ཡོད་པ་མ་ཟད་དེའི་ནང་དུ་བོད་ཀྱི་
གདོད་མའི་ལྷ་སྒྲུང་དང༌། ས་ཆའི་ཆགས་རིམ། མིའི་བྱུང་རབས། གླུ་དང་
ཁེད། བཤད་པ། གཡང་འབོད། བསང་མཆོད། ཆོས་ལུགས། གཏམ་དཔེ་
དང་སྐད་ཆ། བོད་ཀྱི་གནའ་རབས་ཀྱི་ལོ་རྒྱུས་སོགས་མཚོན་པས་མི་ཚད་བོད་
གནའ་རབས་ཀྱི་ཐོན་སྐྱེད་བྱེད་སྟངས་དང་ཡུལ་སྲོལ་གོམས་གཤིས། ཆབ་སྲིད་
དང་དཔལ་འབྱོར། དམག་དོན། བོད་གནའ་རབས་ཀྱི་རིག་གནས་སྒྱུ་རྩལ།
ལུས་རྩལ་འགྲན་བསྡུར། སྐར་རྩིས། ཐ་ན་སྐྱིད་འདུས་ཀྱི་ཆང་སྟོན་དང་འཆི་
བྲལ་གྱི་གཤིན་རྫོགས་སོགས་མཚོན་པར་བྱས་ཡོད་རྐྱེན་《གླིང་གེ་སར་རྒྱལ་པོའི་
སྒྲུང་》ནི་བོད་ཀྱི་གནའ་བོའི་ལོ་རྒྱུས་ཀྱི་བྱུང་བ་གསལ་བའི་མེ་ལོང་དང༌། རྩོམ་
རིག་སྣ་ཚོགས་འཛོམས་པའི་ནོར་བུའི་བང་མཛོད་ལྟ་བུ་ཞིག་ཡིན་ནོ། །
གཉིས་ པ། སྒྲུང་ མཁན་ རྣམས་ ཀྱི་ སྤྱི་ཚོགས་ ཀྱི་ གནས་
བབས་དང་ཐོབ་ཐང་སོགས་གནམ་ས་བླ་འོག་ཏུ་འགྱུར་བ་ལྟ་
བུའི་འགྱུར་ལྡོག་ཕྱིན་ཡོད་པ།
བོད་རིགས་ཀྱི་དཔའ་བོའི་ལོ་རྒྱུས་ཀྱི་བྱུང་བ་བརྗོད་པའི་སྙན་རྩོམ་རིང་
མོ་《གླིང་གེ་སར་རྒྱལ་པོའི་སྒྲུང་》གངས་ལྗོངས་སུ་འཕེལ་རྒྱས་འགྲོ་བའི་བརྒྱུད་
124



རིམ་ནང་དུ་གཅིག་གྱུར་གྱི་དཔེ་དེབ་གཅིག་མ་བྱུང་ལ་བརྗོད་བྱའི་ཆ་ལའང་སྒྲིག་
རིམ་མི་འདྲ་བ་སོགས་ཀྱི་སྣང་ཚུལ་སྣ་ཚོགས་བྱུང་བ་དང་དེ་མིན་ཡུལ་སོ་སོར་
ཡང་བཤད་ཚུལ་མི་འདྲ་བ་སྣ་ཚོགས་བྱུང་ཞིང་དེ་ནི་མཁས་དབང་མི་ཕམ་རྣམ་
རྒྱལ་རྒྱ་མཚོས་( 1846 - 1912) “ བཅོམ་ལྡན་འདས་སངས་རྒྱས་ཤཱཀྱ་
ཐུབ་པ་ལ་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་ཡོད།རིག་འཛིན་སེང་ཆེན་གེ་སར་
རྒྱལ་པོ་ལ། སྒྲུང་གི་སྒོ་མོ་བརྒྱད་ཁྲི་བཞི་སྟོང་ཡོད་” ཅེས་གསུངས་པ་དང་།
བོད་མི་རེའི་ཁ་ན་སྒྲུང་རེ་ཡོད་ཅེས་པའི་དཔེ་བཞིན་རང་རང་གི་སྐྱེ་སྟོབས་རྩལ་
ལས་དེར་རབ་བཏགས་དང༌། ཁ་སྣོན་དང་ཇེ་རྒྱས་སུ་སྤེལ་ཞིང་མི་རབས་རིམ་
བྱུང་བཞིན་གསར་སྣོན་དང་བརྗོད་བྱ་གདམས་གསེས་སོགས་རྒྱུན་མི་ཆད་པར་
བྱས་ཡོད་ལ། ད་དུང་“ སྒྲུང་མཁན་མེད་ན་སྒྲུང་དཔེ་མེད་” ཅེས་པའི་དཔེ་
ལྟར་གླིང་གེ་སར་རྒྱལ་པོའི་སྒྲུང་སྣ་ཁག་མི་འདྲ་བ་སྣ་ཚོགས་ཡོད་པ་དེ་དག་
རྣམས་ཀྱང་སྒྲུང་མཁན་ལ་བརྟེན་ནས་བྱུང་བ་ཞིག་ཡིན་པ་དང༌། སྒྲུང་མཁན་
རྣམས་ནི་སྒྲུང་དཔེ་གསར་རྩོམ་བྱེད་མཁན་དང་བརྒྱུད་བསྒྲགས་བྱེད་མཁན།
རྒྱུད་འཛིན་དང་དར་སྤེལ་གཏོང་མཁན་ཞིག་ཀྱང་ཡིན། ད་ལམ་《གླིང་གེ་སར་
རྒྱལ་པོའི་སྒྲུང་》མཁན་རིགས་མི་འདྲ་བ་སྣ་ཚོགས་ཡོད་པ་སྟེ། བཤད་ན་
རྫོགས་རྒྱུ་མེད་པའི་བབ་སྒྲུང་གི་རིགས་དང༌། བྲིས་ན་ཚར་རྒྱུ་མེད་པའི་འབྲི་
སྒྲུང་གི་རིགས། གང་འདོད་གསལ་ལེར་ཤར་བའི་ཕབ་སྒྲུང་གི་རིགས། ད་
དུང་ཐོས་སྒྲུང་དང་བསླབ་སྒྲུང༌། ཐང་སྒྲུང་། གཏེར་སྒྲུང་སོགས་ཡོད་པ་རེད།
སྒྲུང་མཁན་རྣམས་ཀྱི་སྤྱི་ཚོགས་ཀྱི་གནས་བབས་དང་ཐོབ་ཐང་ཆ་ནས་བཤད་
ན། བཅིངས་འགྲོལ་མ་བཏང་གོང་དུ་བོད་ཀྱི་དགོན་སྡེ་ཁག་དང་དབང་སྒྱུར་
གྲལ་རིམ་ཚོས་《 གླིང་གེ་སར་རྒྱལ་པོའི་སྒྲུང་》ལ་མཐོང་ཆུང་དང་བཙིར་གནོན།
བཀག་སྡོམ་ནན་པོ་བྱས་པའི་རྐྱེན་གྱིས་དུས་སྐབས་དེའི་ནང་གནས་པའི་སྒྲུང་
མཁན་རྣམས་ཀྱི་སྤྱི་ཚོགས་ཀྱི་གནས་བབས་དམའ་ཞིང་འཚོ་བ་ཉམས་ཐག་གི་
125



གནས་སུ་གྱུར་བ་དང་། སྤྱི་ཚོགས་ཀྱི་ཐོག་གནས་བབས་དང་ཐོབ་ཐང་གང་
ཡང་མེད་པ་དང༌། སྒྲུང་མཁན་གྲགས་ཆེན་ཅི་འདྲ་ཡིན་ནའང་དེ་ནི་བཤན་པ་
དང་མགར་བ་དང་མཚུངས་པར་སྤྱི་ཚོགས་ཀྱི་གོ་གནས་ཤིན་ཏུ་དམའ་བ་མ་
ཟད། ད་དུང་“ མི་ཚེ་སྟོང་ཟད་གཏོང་ན་གེ་སར་སྒྲུང་ལ་ལྟོས་” ཞེས་བཤད་
སྲོལ་ཡོད་པ་བརྟེན་སྒྲུང་པས་སྒྲུང་ལེགས་པོ་ཅི་འདྲ་བཤད་ཐུབ་རུང་རང་ཉིད་ཀྱི་
ཟས་གོས་ཀྱི་གནད་དོན་ཡང་ཐག་གཅོད་བྱེད་ཐུབ་ཀྱི་མེད་པ་རེད། །
བོད་ཞི་བས་བཅིངས་འགྲོལ་བཏང་བའི་རྗེས་སུ་ཏང་དང་རྒྱལ་ཁབ་ཀྱིས་
དམངས་ཁྲོད་ཀྱི་རྩོམ་རིག་འཚོལ་བསྡུད་དང་། ཕྱོགས་བསྡུས་བཅས་ཀྱི་ལས་
ཀར་མཐོང་ཆེན་བྱས་ཡོད་པ་མ་ཟད། ལྷག་པར་དུ་《 གླིང་གེ་སར་རྒྱལ་པོའི་
སྒྲུང་》ལ་དེ་བས་ཀྱང་མཐོང་ཆེན་གནང་སྟེ། ཉེ་བའི་ལོ་འགའི་རིང་རྒྱལ་ཁབ་
ཀྱི་ལོ་ལྔའི་འཆར་གཞི་དྲུག་པ་དང་བདུན་པའི་གནད་ཆེ་བའི་ཚན་རིག་ཞིབ་
འཇུག་གི་རྣམ་གྲངས་ཀྱི་ཁོངས་སུ་བཞག་ནས་གཙིགས་འཛིན་གནང་ཞིང་རྒྱ་ཆེ་
བའི་དམངས་ཁྲོད་ཀྱི་སྒྲུང་པ་རྣམས་ཀྱི་ཕུལ་བྱུང་གི་ཡོན་ཏན་ལ་བརྩི་བཀུར་ཚད་
མེད་གནང་ཡོད་རྐྱེན་སྒྲུང་པ་རྣམས་ཀྱི་སྤྱི་ཚོགས་ཀྱི་གནས་བབས་དང་ཐོབ་ཐང་
སོགས་ལ་གནམ་ས་བླ་འོག་ཏུ་འགྱུར་བ་ལྟ་བུའི་འགྱུར་ལྡོག་ཕྱིན་ཡོད་པ་རེད།
དཔེར་ན་གྲགས་ཆེ་བའི་སྒྲུང་མཁན་གྲགས་པ་ལ་མཚོན་ན། ཁོང་ནི་བོད་རབ་
བྱུང་བཅོ་ལྔ་པའི་མེ་རྟ་ལོར་( 1906) བོད་ལྗོངས་ཆབ་མདོའི་དཔལ་འབར་
རྫོང་གི་ཞིང་པ་དབུལ་ཕོངས་ཤིག་གི་ཁྱིམ་དུ་སྐུ་འཁྲུངས་པ་དང་ཆུང་དུས་ནས་
ཕ་མ་དང་མཉམ་དུ་ངལ་རྩོལ་ལ་ཞུགས་ཏེ་དཀའ་སྤྱད་འབད་འབུངས་ཇི་ལྟར་
བྱས་ཀྱང་ནང་མི་ཐམས་ཅད་བཀྲེས་སྐོམ་གྱི་སྡུག་བསྔལ་ལས་ཐར་ཐབས་མེད་
རྐྱེན་དགུང་ལོ་བཅུ་ནས་རང་ཡུལ་རྒྱབ་བསྐྱུར་དང་མི་ཡུལ་དང་དུ་བླངས་ཤིང་ལྷོ་
ཁ་དང་། གཞིས་རྩེ། མངའ་རིས་སོགས་སུ་ཡུལ་འཁྱམས་ལ་འགྲོ་དགོས་བྱུང་
བ་དང་། མཐར་ལྷ་སའི་ཀུན་བདེ་གླིང་ལ་གླིང་གེ་སར་རྒྱལ་པོའི་སྒྲུང་བཤད་
126



ནས་བསྡད་པ་དང༌། སྒྲུང་ཉན་མཁན་རྣམས་ཀྱི་དགའ་བསུ་ཐོབ་ཀྱང་སྒྲུང་
བཤད་ནས་རང་ཉིད་ཀྱི་འཚོ་གོས་ ཐག་ གཅོད་ཡོང་ ཐབས་མེད་ རྐྱེན་ཕྱོགས་
གཅིག་ནས་སྒྲུང་བཤད་པ་དང་ཕྱོགས་གཞན་ཞིག་ནས་བཀྲེས་སྐོམ་གྱི་སྡུག་
བསྔལ་སེལ་ཆེད་ཞིང་ལས་བྱེད་པ་དང་ལྤགས་པ་མཉེས་རོགས་བཅས་ཀྱི་གླ་པར་
འགྲོ་དགོས་བྱུང་བ་རེད། བཅིངས་འགྲོལ་ཐོབ་རྗེས་ཁོང་གི་མདུན་ལམ་ལ་བདེ་
སྐྱིད་ཀྱི་འོད་ཟེར་འཕྲོས་པ་དང་ཁོང་གི་ཁྱིམ་ཚང་ཡང་ཉིང་ཁྲི་རྫོང་དུ་གནས་
སྤོས་བྱས་ ཤིང་འཚོ་བར་ཡང་རིམ་གྱིས་འགྱུར་ལྡོག་ཆེན་པོ་བྱུང་བ་མ་ཟད།
ཉིང་ཁྲི་རྫོང་དུ་ལམ་ལས་བཟོ་པའི་གྲས་སུ་ཞུགས་ཏེ་ལས་ཀའི་ཞོར་དུ་གླིང་སྒྲུང་
གང་འདོད་ཤོད་པའི་གོ་སྐབས་ལེགས་པོ་ཞིག་ཐོབ་ཡོད་པ་རེད།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་
གསུམ་པའི་རྗེས་སུ་གེ་སར་རྒྱལ་པོའི་སྒྲུང་ལ་ཡང་སྔར་བྱུང་མྱོང་མེད་པའི་འོད་
སྟོང་འཕྲོ་བའི་བསྐལ་བཟང་དུས་སྟོན་ཞིག་ཤར་ཡོད་པ་རེད། 1979ལོར་སྒྲུང་
མཁན་གྲགས་པ་ལགས་དང་བཟའ་མི་ཚང་མ་ལྷན་དུ་ ལྷ་ སར་གདན་འདྲེན་
ཞུས་རྗེས་རང་སྐྱོང་ལྗོངས་མི་དོན་ཅུས་ནས་སྒྲུང་མཁན་གྲགས་ཅན་གྱི་མཚན་
སྙན་དང་འབྲིང་རིམ་པའི་ལག་རྩལ་གྱི་ཐོབ་ཐང་གནང་བ་མ་ཟད། ད་དུང་
ལྗོངས་སྲིད་གྲོས་ཀྱི་ ཨུ་ཡོན་དང་ལྗོངས་རྩོམ་རིག་སྒྱུ་རྩལ་མཉམ་འབྲེལ་ལྷན་
ཚོགས་ཀྱི་ཨུ་ཡོན་ལ་འདེམས་བསྐོ་གནང་སྟེ་གཟིགས་སྐྱོང་ཆེན་པོ་ཐོབ་ཡོད་པ་
རེད་ལ། གོང་རིམ་སྲིད་གཞུང་ནས་ཁོང་གི་བཤད་པའི་སྒྲུང་སྒྲ་ཕབ་མཁན་དང་
ཟིན་བྲིས་རྒྱབ་མཁན་གྱི་མི་སྣ་ཆེད་མངགས་སྒྲིག་འཛུགས་དང་གྲོན་དངུལ་ཆེད་
གཏོང་བཅས་བྱས་ཡོད་པ་རེད། སྒྲུང་མཁན་གྲགས་པ་ལགས་ཀྱི་གེ་སར་སྒྲུང་
ཁག་མི་འདྲ་བ་45 ཤེས་པ་དང་ཁོང་སྐུ་མ་གཤེགས་པའི་གོང་དུ་སྒྲུང་ཁག་25སྒྲ་
ཕབ་ཟིན་པ་དེར་སྦྱིན་ཤོག998ཡོད་པ་དེར་སྙན་ངག་གི་ཚིག་རྐང་འབུམ་དྲུག་
དང་ཡིག་འབྲུ་ཁྲི་600ཡན་ལ་སླེབས་ཡོད་པ་དང་ད་ལམ་《མོན་གླིང་གཡུལ་
127



འགྱེད།》《 ལྷ་གླིང་གབ་ཙེ་དགུ་སྐོར་》དང་《འཁྲུངས་གླིང་མེ་ཏོག་ར་བ།》
《སུམ་པ་མཛོ་རྫོང་།》《བྷ་གླིང་།》《བདུད་འདུལ།》《 རྒྱ་གླིང་།》 《 སོག་
གླིང་།》《ཧོར་ཕྱི་པ་ར་རྫོང་》བཅས་སྒྲུང་དེབ་ཁག་9དངོས་སུ་དཔར་བསྐྲུན་
བྱས་ཟིན་པ་དང་2005ལོར་སྒྲུང་དེབ་ཁག་8དཔར་བསྐྲུན་བྱ་རྒྱུ་ཡིན་ལ། དེ་
སྔོན་སྒྲུང་དེབ་ཁག་དགུ་དཔར་བསྐྲུན་དང་འགྲེམས་སྤེལ་བྱས་པར་རྒྱ་ཆེའི་ཀློག་
པ་པོ་རྣམས་ཀྱི་ཚད་མཐོའི་གདེང་འཇོག་དང་དགའ་བསུ་ཚད་མེད་ཐོབ་ཡོད་པ་
རེད། དེ་མིན་སྒྲུང་མཁན་གཡུ་སྨན་གྱིས་སྒྲུང་ཁག་མི་འདྲ་བ70ལྷག་བཤད་
ཤེས་ཤིང་དེ་དག་མི་ཉུང་བ་ཞིག་སྒྲ་ཕབ་ཟིན་བྲིས་བཀོད་ཟིན་པ་དང༌། ཁོ་
མོར་1986ལོ་དང་1997ལོ་ལ་ཀྲུང་དབྱང་རིག་གནས་པུའུ་དང་རྒྱལ་ཁབ་མི་
རིགས་ལས་དོན་ཨུ་ཡོན་ལྷན་ཁང་། ཀྲུང་གོའི་སྤྱི་ཚོགས་ཚན་རིག་ཁང་བཅས་
སྡེ་ཁག་བཞིས་ཐེངས་གཉིས་ལ་སྒྲུང་མཁན་ཕུལ་བྱུང་གི་གཟི་བརྗིད་མཚན་སྙན་
གནང་སྟེ་གཟེངས་བསྟོད་ཚད་མཐོན་པོ་གནང་བར་བརྟེན་ཁོ་མོའི་མཚན་སྙན་
ཡང་འཛམ་གླིང་ས་ཕྱོགས་ཀུན་དུ་ཁྱབ་ཐུབ་པ་བྱུང་ཡོད་པ་རེད། །
གསུམ་པ། 《གླིང་གེ་སར་རྒྱལ་པོའི་སྒྲུང་》འཚོལ་བསྡུད་
དང་མྱུར་སྐྱོབ། ལེགས་བསྒྲིགས་དང་ཞིབ་འཇུག་གི་ལས་ཀར་
གྲུབ་འབྲས་ཆེན་པོ་ཐོབ་ཡོད་པ།
བོད་ཞི་བའི་བཅིངས་འགྲོལ་མ་བཏང་བའི་གོང་དུ་གླིང་གེ་སར་རྒྱལ་པོའི་
སྒྲུང་འཚོལ་བསྡུད་དང་ ཕྱོགས་བསྒྲིགས་ཀྱི་ལས་ཀ་གཏན་ནས་བྱས་མེད་ལ།
གཞུང་ཕྱོགས་ཀྱི་དཔར་བསྐྲུན་ལས་ཁུངས་ཁག་ནས་ཀྱང་པར་ཤིང་བརྐོས་པ་
བྱུང་མྱོང་མེད་རྐྱེན་དམངས་ཁྲོད་དུ་ལག་བྲིས་ཀྱི་ཟིན་བྲིས་འགའ་རེ་ལ་བརྟེན་
ནས་ཁྱབ་གདལ་ཕྱིན་པ་ཙམ་ལས་གཞི་རྒྱ་ཆེ་བའི་སྒོ་ནས་བསྡུ་བསྒྲིགས་དང་
ཁྱབ་སྤེལ་བྱེད་མྱོང་མེད་པ་རེད། འོན་ཏེ་དུས་རབས་དེའི་ནང་གནས་པའི་
128



བོད་ཀྱི་གླིང་སྒྲུང་ལ་དགའ་ཞེན་ཆེ་བའི་མཁས་པ་འགའ་རེས་ཀྱིས་དུས་སྐབས་
དེའི་ཆབ་སྲིད་ཀྱི་ལམ་ལུགས་དང་ཆོས་ལུགས་ཀྱི་ཤུགས་རྐྱེན་སོགས་ཀྱི་བཀག་
རྒྱ་ལས་བརྒལ་ཏེ་གླིང་གེ་སར་རྒྱལ་པོའི་སྒྲུང་འཚོལ་བསྡུད་དང་ཟིན་བྲིས་འགོད་
པའི་ཕྱག་ལས་གནང་ཡོད། །
དཔེར་ན། མདོ་མཁར་ཞབས་དྲུང་ཚེ་རིང་དབང་རྒྱལ་དང་འཕགས་པ་
ལྷ་སྐུ་ཕྲེང་བཅུ་པ་སོགས་ཀྱིས་སྒྲུང་མཁན་བསྡུ་རུབ་བྱས་ནས་སྒྲུང་ཁག་གཅིག་
ཡི་གེར་བཀོད་མྱོང་ཡོད། མདོ་མཁར་ཞབས་དྲུང་ཚེ་རིང་དབང་རྒྱལ་གྱིས་དུས་
སྐབས་དེའི་ནང་ཡོད་པའི་སྒྲུང་མཁན་གྲགས་ཅན་བཅུ་ལྷག་ཙམ་བསྡུ་རུབ་བྱས་
ཏེ་སྒྲུང་ ཤོད་དུ་བཅུག་ པ་ དང་ ཁོ་ཚོས་བཤད་ པའི་ སྒྲུང་《 ཧོར་གླིང་ གཡུལ་
འགྱེད་》སོགས་སྒྲུང་ཁག་གཅིག་ཡི་གེར་བཀོད་ཅིང་ཕན་ཚུན་བཤུ་བྲིས་བྱས་
ནས་དུས་སྐབས་གཅིག་རིང་དམངས་ཁྲོད་དུ་ཁྱབ་གདལ་ཆེན་པོ་བྱུང་ཡོད་རུང་
བློ་ཕམ་དགོས་པ་ཞིག་ལ་ཡི་གེར་བཀོད་པའི་སྒྲུང་ཡིག་དེ་དག་ཕྱིས་སུ་གར་སོང་
མེད་པར་གྱུར་པ་དང་། འཕགས་པ་ལྷ་སྐུ་ཕྲེང་བཅུ་པས་ཀྱང་སྒྲུང་མཁན་བསྡུ་
རུབ་དང་སྒྲུང་ཁག་མི་ཉུང་བ་ཞིག་ཡི་གེར་བཀོད་ཡོད་ཀྱང་ཕྱིས་སུ་སྒྲུང་ཡིག་
རྣམས་གར་སོང་མེད་པར་ཆགས་ཤིང་རྗེས་སུ་འབྲེལ་ཡོད་ལས་ཁུངས་དང་མི་སྣ་
སོགས་ཀྱིས་ལོ་མང་རིང་བཙལ་འཚོལ་བྱས་ཀྱང་འབྲས་བུ་ཅི་ཡང་ཐོབ་མེད་པ་
རེད།
ང་ཚོས་བརྟག་དཔྱད་རགས་ཙམ་བྱས་པར་གཞིགས་ན་བཅིངས་འགྲོལ་
མ་བཏང་བའི་གོང་དུ་བོད་རིགས་ས་ཁུལ་ཡོངས་སུ་《གླིང་གེ་སར་རྒྱལ་པོའི་
སྒྲུང་》པར་ཤིང་དུ་བརྐོས་པ་དང་པར་བསྐྲུན་བྱས་པ་ཁྱོན་བསྡོམས་སྒྲུང་དེབ་
བདུན་ཙམ་ལས་བྱུང་མྱོང་མེད་ལ་དཔར་དུ་བསྐྲུན་པ་ཡང་ཉུང་ཤས་ཙམ་ཡིན།
དེ་དག་ནི་《 ལྷ་གླིང་གབ་རྩེ་དགུ་སྐོར།》《འཁྲུངས་གླིང་མེ་ཏོག་ར་བ།》《རྟ་
རྒྱུགས་རྒྱལ་འཇོག》 《 ཁ་ཆེ་གཡུ་རྫོང༌།》《སུམ་པ་མཛོ་རྫོང༌།》《མི་ནུབ་དར་
129



རྫོང་།》《དམྱལ་གླིང་གཡུལ་འགྱེད་》བཅས་ཡིན་ནོ། །
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་དབུ་བརྙེས་པའི་ཚུན་ལ་མཚོ་
སྔོན་དང་། ཟི་ཁྲོན། ཀན་སུའུ། བོད་ལྗོངས་བཅས་ཀྱིས་ལོ་རབས་ལྔ་བཅུ་
པའི་མཇུག་དང་ལོ་རབས་དྲུག་ཅུའི་འགོ་ལ་སྟོབས་ཤུགས་གཅིག་བསྡུས་ཀྱིས་
《གླིང་གེ་ སར་རྒྱལ་པོའི་སྒྲུང་》འཚོལ་བསྡུད་དང་ལེགས་བསྒྲིགས་ཀྱི་ལས་
འགུལ་རྒྱ་ཆེར་སྤེལ་ཡོད་པ་རེད། ཀྲུང་དབྱང་དྲིལ་བསྒྲགས་པུའུ་དང་རྒྱལ་ཁབ་
མི་རིགས་ལས་དོན་ཨུ་ཡོན་ལྷན་ཁང་། ཀྲུང་གོའི་སྤྱི་ཚོགས་ཚན་རིག་ ཁང་
བཅས་ཀྱིས་མི་ཤུགས་དང་དངོས་ཤུགས་གང་ཅིར་རྒྱབ་སྐྱོར་ཤུགས་ཆེན་གནང་
བ་དང་ད་དུང་གྲོན་དངུལ་ཆེད་གཏོང་བཅས་བྱས་ཡོད་རྐྱེན་དུས་སྐབས་དེར་
《གླིང་གེ་སར་རྒྱལ་པོའི་སྒྲུང་》ལག་བྲིས་དང་པར་ཤིང་དུ་བརྐོས་པ་སོགས་ཁག་
མི་འདྲ་བ་50ལྷག་ཙམ་བསྡུ་རུབ་བྱེད་ཐུབ་པ་བྱུང་བ་མ་ཟད། སྒྲུང་དེབ་དེ་
དག་གི་ནང་ནས་སྒྲུང་དེབ28དངོས་སུ་དཔར་བསྐྲུན་བྱེད་ཐུབ་པ་བྱུང་ཡོད་ལ་
སྒྲུང་དེབ་དེ་དག་རྒྱ་ཡིག་ཏུ་ཡང་བསྒྱུར་ཡོད་པ་རེད། ཏང་གི་སྐབས་བཅུ་
གཅིག་པའི་ཚང་འཛོམས་གྲོས་ཚོགས་ཐེངས་གསུམ་པའི་རྗེས་སུ་《གླིང་གེ་སར་
རྒྱལ་པོའི་སྒྲུང་》འཚོལ་ བསྡུད་ དང་མྱུར་སྐྱོབ། ལེགས་བསྒྲིགས། དཔར་
བསྐྲུན་བཅས་ཀྱི་ལས་ཀར་སྔར་ལས་ལྷག་པའི་གཙིགས་ཆེན་གནང་ནས་བོད་
རང་སྐྱོང་ལྗོངས་དང་། མཚོ་སྔོན། ཟི་ཁྲོན། ཀན་སུའུ། ཡུན་ནན་སོགས་སུ་
ཆེད་གཉེར་གྱི་ལས་ཁུངས་འཛུགས་པ་དང་མི་སྣ་བཀོད་སྒྲིག་དང་གྲོན་དངུལ་
ཆེད་གཏོང་བཅས་བྱས་ཡོད་ལ། 1980ལོའི་ཟླ་4པའི་ནང་རྒྱལ་ ཁབ་ཀྱི་མི་
རིགས་ལས་དོན་ཨུ་ཡོན་ལྷན་ཁང་དང་ཀྲུང་གོའི་སྤྱི་ཚོགས་ཚན་རིག་ཁང་གི་
ཆེད་མངགས་གླིང་གེ་སར་རྒྱལ་པོའི་སྒྲུང་སྐོར་གྱི་ཚོགས་འདུ་བསྐོང་ཚོགས་བྱས་
ཏེ་གླིང་སྒྲུང་མྱུར་སྐྱོབ་དང་འཚོལ་བསྡུད་ཀྱི་ལས་དོན་ལ་ཁྱོན་ཡོངས་ནས་བཀོད་
སྒྲིག་བྱས་ཡོད་པ་མ་ཟད། 1981 ལོ་ནས་1985ལོ་བར་པེ་ཅིན་གྲོང་ཁྱེར་དུ་
130



ཚོགས་འདུ་ཐེངས་མང་བསྐོང་ཚོགས་དང་རྒྱལ་ཁབ་ཀྱི་ལོ་ལྔའི་འཆར་གཞི་དྲུག་
པ་དང་བདུན་པའི་གནད་ཆེ་བའི་ཚན་རིག་ཞིབ་འཇུག་གི་རྣམ་གྲངས་གྲས་སུ་
བཞག་ཡོད་པ་དང་དེ་ནི་ཏང་ཀྲུང་དབྱང་ནས་གྲངས་ཉུང་མི་རིགས་ཀྱི་རྩོམ་རིག་
སྒྱུ་རྩལ་གྱི་བྱ་གཞག་ལ་མཐོང་ཆེན་བྱས་ཡོད་པ་མཚོན་ཐུབ་པ་མ་ཟད། གླིང་གེ་
སར་རྒྱལ་པོའི་སྒྲུང་འཚོལ་བསྡུད་དང་ལེགས་བསྒྲིགས། དཔར་བསྐྲུན། ཞིབ་
འཇུག་བཅས་ཀྱི་ལས་དོན་ལ་སྔར་བྱུང་མྱོང་མེད་པའི་གྲུབ་འབྲས་ཆེན་པོ་ཐོབ་
ཡོད། ད་ལམ་དཔར་བསྐྲུན་ལས་ཁུངས་ཁག་ནས་《 གླིང་གེ་སར་རྒྱལ་པོའི་
སྒྲུང་》དངོས་སུ་དཔར་བསྐྲུན་བྱས་པ་བསྡོམས་རྩིས་རགས་ཙམ་བྱས་ན། དཔེ་
དེབ200ལྷག་ ཙམ་ ཟིན་ ཡོད་ པ་ དང༌། གླིང་ སྒྲུང་ གི་ སྒྱུར་ ཡིག་ དཔེ་
དེབ་60ལྷག་ཙམ་བྱུང་ཡོད་པ་དང་། དེ་མིན་《གླིང་གེ་སར་རྒྱལ་པོའི་སྒྲུང་》ལ་
ཞིབ་འཇུག་བྱས་པའི་དེབ་ཐེར་དངོས་སུ་བཏོན་པ་10ལྷག་ཙམ་དང༌། དུས་
དེབ་ཁག་གི་ནང་བཏོན་པའི་དཔྱད་རྩོམ་གྲངས་300ལྷག་ཙམ་འདོན་སྤེལ་
བྱས་ཡོད་པ་རེད་ལ། སྒྲུང་མཁན་རྣམས་ཀྱིས་བཤད་པའི་སྒྲུང་སྒྲ་ཕབ་འཕྲུལ་
འཁོར་དུ་ སྒྲ་ ཕབ་ཟིན་ པའི་ སྦྱིན་ ཤོག་ གི་ གྲངས་ཚད་ནི་ ཤིན་ ཏུ་མང་བས་
བསྡོམས་རྩིས་བྱ་ཐབས་བྲལ་བ་ཞིག་ཡིན། 1989ལོ་ནས་བཟུང་སྔ་རྗེས་སུ་
《གླིང་སྒྲུང་》ཤེས་རིག་སྐོར་གྱི་རྒྱལ་སྤྱིའི་རིག་གཞུང་གྲོས་མོལ་ཚོགས་འདུ་
ཐེངས་མང་བསྐོང་ཚོགས་བྱས་པ་དང་རྒྱལ་ཁབ་ཉི་ཤུ་ལྷག་ཙམ་གྱི་མཁས་པ་
རྣམས་ཀྱིས་རང་རང་གིས་གླིང་སྒྲུང་ལ་ཞིབ་འཇུག་བྱས་པའི་ལྟ་ཚུལ་དང་གྲུབ་
འབྲས་སྒྲོག་འདོན་གནང་ཡོད་རྐྱེན་《གླིང་གེ་སར་རྒྱལ་པོའི་སྒྲུང་》ཞིབ་འཇུག་
གི་ཐད་ལ་གཡུར་དུ་ཟ་བའི་གྲུབ་འབྲས་ཐོབ་ཡོད་པ་རེད། །
མ་འོངས་པར་ཀྲུང་གོ་གུང་ཁྲན་ཏང་གི་ཡང་དག་པའི་འགོ་ཁྲིད་འོག་
དང་མི་ རིགས་སྲིད་ཇུས་ཀྱི་འོད་སྣང་འོག་ཏུ་ང་ཚོས་ནུས་ཤུགས་ཡོད་ཚད་
བཀོལ་ཏེ་ མུ་ མཐུད་ གླིང་ གེ་ སར་ རྒྱལ་ པོའི་ སྒྲུང་ འཚོལ་ བསྡུད་ དང་ ལེགས་
_131



བསྒྲིགས་དཔར་བསྐྲུན་དང་ཞིབ་འཇུག་བཅས་བྱས་ནས་རང་མི་རིགས་ཀྱི་ཕུལ་
བྱུང་རིག་གནས་ཤུལ་བཞག་རྒྱུན་འཛིན་དང་འཕེལ་རྒྱས་གཏོང་བ་དང༌། སྤྱི་
ཚོགས་རིང་ལུགས་ཀྱི་རྩོམ་རིག་ ཕུན་ སུམ་ ཚོགས་ སུ་ གཏོང་བ། གོམ་གང་
མདུན་སྤོས་ཀྱི་སྒོ་ནས་གླིང་སྒྲུང་ཞིབ་འཇུག་གི་ཁྱབ་ཁོངས་རྒྱ་ཆེ་རུ་གཏོང་བ་
དང་ཞིབ་འཇུག་གི་མི་སྣ་མང་ཙམ་བསྐྱེད་བསྲིང་བྱས་ནས་གླིང་སྒྲུང་ཞིབ་འཇུག་
གི་གྲུབ་འབྲས་མེ་ཏོག་དེ་འཛམ་གླིང་ས་ཕྱོགས་ཀུན་ཏུ་རྣམ་པར་བཞད་ཐུབ་
པའི་ཡིད་ཆེས་བརྟན་པོ་ཡོད་དོ། །
(《གངས་ལྗོངས་རིག་གནས་》2005ལོའི་དུས་དེབ་གསུམ་པའི་ཐོག་འཁོད།)
132



རྩོམ་ཡིག་གི་སྐྱོན་ཡོན་བརྗོད་པའི་ངོ་བོ་
དང་ཚད་གཞི་སོགས་ཀྱི་གནད་དོན་
སྐོར་རགས་ཙམ་གླེང་བ།
བོད་ཁ་བ་ཅན་གྱི་ལྗོངས་འདིར་སྔོན་བྱོན་མཁས་དབང་དམ་པ་རྣམས་
ཀྱིས་དུས་རབས་རིམ་བྱུང་དུ་སྐབས་དེའི་སྤྱི་ཚོགས་ཀྱི་རྣམ་པ་དང་། མི་རྣམས་
ཀྱི་བསམ་བློའི་གནས་ཚད་དང་འདུ་ཤེས། དགའ་སྐྱོ་འཛོམས་བྲལ། དཔལ་
འབྱོར་གྱི་འཕེལ་འགྲིབ། ཡུལ་གོམས་གཤིས་ལུགས་སོགས་མཚོན་པར་བྱས་
ཡོད་པའི་རྩོམ་ཡིག་བསམ་གྱིས་མི་ཁྱབ་པ་ཞིག་མཛད་ཡོད་ཅིང་། རྩོམ་ཡིག་དེ་
དག་ལ་བརྗོད་བྱ་དང་རྗོད་བྱེད། སྒྱུ་རྩལ་གྱི་ཉམས་འགྱུར་སོགས་ལ་འབྲས་བུ་
ཡང་དག་ཅིག་སྨིན་ཡོད་པ་མ་ཟད། ད་ལྟའང་མི་རྣམས་ཀྱི་མིག་ལམ་དུ་རང་
འདོད་ཀྱིས་ལོངས་སྤྱོད་ཅི་དགར་རོལ་རྒྱུ་ཡོད། འོན་ཏེ་རྩོམ་རིག་གི་སྐྱོན་ཡོན་
བརྗོད་པའི་རིག་པ་དེའི་ཐད་ཞན་ཆ་མངོན་གསལ་མཆིས་ལ། རྩོམ་རིག་ལ་
སྐྱོན་ཡོན་བརྗོད་པའི་ཆེད་རྩོམ་ཤིན་ཏུ་མཐོང་དཀོན་པས་ན་རྩོམ་ཡིག་གི་སྐྱོན་
ཡོན་བརྗོད་པའི་བྱ་གཞག་དེ་ཡར་རྒྱས་གོང་འཕེལ་གཏོང་དགོས་པ་རེད།
གནའ་དུས་ནས་བརྩམས་པའི་རྩོམ་རིག་བརྗོད་ཀྱིས་མི་ལང་བ་ཞིག་
ཡོད་པ་དེ་དག་ལ་དུས་རབས་འདིའི་ནང་མི་རྣམས་ཀྱིས་ཡོངས་གྲགས་སུ་ཁས་
ལེན་པའི་རྩོམ་ཡིག་འདི་དང་དེ་ཞེས་པ་དང་ཡང་དུས་རབས་རིམ་བྱུང་དུ་རྩོམ་
ཡིག་དེར་མཁས་པ་རྣམས་ཀྱིས་ཞིབ་དཔྱད་བྱས་པའི་ཆེད་རྩོམ་འདི་དང་འདི་
133



ཞེས་པ། དུས་རབས་འདིའི་རིང་གི་རྩོམ་ཡིག་གི་ནང་ནས་སྐབས་དེའི་རྩོམ་
ཡིག་གི་ཕྱོགས་ལྷུང་དང་སྒྱུ་རྩལ་གྱི་ཉམས་འགྱུར་སོགས་ཚབ་མཚོན་གྱི་རང་
བཞིན་ལྡན་པའི་རྩོམ་ཡིག་འདི་དང་རྩོམ་པ་པོ་འདི་ཡིན་ཞེས་པའི་དཔྱད་རྩོམ་
ཞིག་མཐོང་ཐོས་དཀོན་པ་མ་ཟད། ལོ་རྒྱུས་ཀྱི་དུས་སྐབས་དེའི་ནང་དུ་རྩོམ་
ཡིག་ལ་དགེ་སྐྱོན་ཚད་འཇལ་བྱེད་པའི་ཚད་གཞི་ཇི་འདྲ་ཞིག་བཟུང་གི་ཡོད་མེད་
ཀྱང་རྟོགས་དཀའ་བ་ཞིག་ཏུ་གྱུར། མ་གཞི་དཔྱད་རྩོམ་འགའ་རེ་ཡོད་སྲིད་
ཀྱང་ཁྱོན་ཡོངས་ནས་དུས་རབས་དེའི་རིང་རྩོམ་ཡིག་ལ་ཞིབ་དཔྱད་དང་གསར་
རྩོམ་གྱི་ཉམས་མྱོང་ཕྱོགས་བསྡོམས་བྱས་པའི་ཆེད་རྩོམ་ཞིག་ནི་མ་རིག་ གོ།
དཔེར་ན། མི་མང་ཆེ་བས་ཁས་ལེན་བྱེད་པའི་གྲགས་རྩོམ་《མི་དབང་རྟོགས་
བརྗོད་》ལྟ་བུར་མཚོན་ན། དེ་སྔོན་མཁས་པ་རྣམས་ཀྱིས་རྟོགས་བརྗོད་དེའི་
སྒྱུ་རྩལ་གྱི་རིན་ཐང་དང་བསམ་བློའི་ཕྱོགས་ལྷུང་སོགས་ལ་དགེ་སྐྱོན་ཚད་འཇལ་
བྱས་པའི་ཆེད་རྩོམ་ཞིག་ཀྱང་མཐོང་ཐོས་དཀོན་པས་རྩོམ་རིག་གི་སྐྱོན་ཡོན་
བརྗོད་པའི་རིག་པ་དེ་ངེས་པར་དུ་ཁ་སྣོན་དང་དར་སྤེལ་བཏང་སྟེ་གནའ་དུས་
ཀྱི་རྩོམ་རིག་དེ་དག་གི་ནང་ནས་ཆེས་མངོན་གསལ་དོད་པའི་ཕུལ་བྱུང་གི་རྩོམ་
ཡིག་སྔོག་འདོན་དང་ཞིབ་དཔྱད་བྱས་ཏེ་རྒྱ་ཆེའི་ཀློག་པ་པོ་རྣམས་ལ་རྩོམ་ཡིག་
དེ་དག་གི་རིན་ཐང་མཚམས་སྦྱོར་བྱེད་རྒྱུ་ནི་ཤིན་ཏུ་གལ་ཆེ་བའི་འགན་འཁྲི་
ཞིག་རེད་སྙམ།
རྩོམ་རིག་གི་རིགས་པའི་ གཞུང་ལུགས་དང་། རྩོམ་རིག་གི་ལོ་ རྒྱུས།
རྩོམ་རིག་གི་སྐྱོན་ཡོན་བརྗོད་པ་བཅས་ཕྱོགས་གསུམ་པོ་དེར་རྩོམ་རིག་སྒྱུ་རྩལ་
རིག་པ་ཞེས་བརྗོད་ལ། དེ་ནི་རྩོམ་རིག་ལ་ཞིབ་འཇུག་བྱེད་པའི་ཚན་རིག་ཅིག་
ཀྱང་ཡིན། ཕྱོགས་གསུམ་པོ་དེ་དག་ཕན་ཚུན་འབྲེལ་བ་ཡོད་པ་དང་ཕན་ཚུན་
ཚོད་འཛིན་བྱེད་པ་སྟེ། རྩོམ་རིག་གི་ལོ་རྒྱུས་ལ་ཞིབ་འཇུག་བྱེད་དགོས་ན་ངེས་
པར་དུ་རྩོམ་རིག་གི་རིགས་པའི་གཞུང་ལུགས་ཀྱིས་སློབ་སྟོན་བྱེད་དགོས་པ་མ་
134



ཟད། རྩོམ་རིག་གི་སྐྱོན་ཡོན་བརྗོད་པའི་འབྲས་བུས་གཞི་འཛིན་ས་བྱས་ན་
གཞི་ནས་ཡང་དག་པའི་སྒོ་ནས་རྩོམ་རིག་འཕེལ་རྒྱས་འགྲོ་བའི་བརྒྱུད་རིམ་
ཤེས་རྟོགས་ཐུབ་པ་དང་རྩོམ་རིག་གི་རིགས་པའི་གཞུང་ལུགས་ནི་རྩོམ་རིག་སྒྱུ་
རྩལ་གྱི་ལག་ལེན་དངོས་ཀྱི་ཉམས་མྱོང་ལ་ཕྱོགས་བསྡོམས་བྱས་ནས་བྱུང་བ་
ཞིག་ཡིན་པ་དང་། རྩོམ་རིག་གི་སྐྱོན་ཡོན་བརྗོད་རྒྱུ་ནི་རྩོམ་རིག་གི་རིགས་པའི་
གཞུང་ལུགས་ཀྱི་རྩ་དོན་བེད་སྤྱད་ནས་རྩོམ་པ་པོ་དང་རྩོམ་ཡིག་ལ་དབྱེ་ཞིབ་
དང་གསར་རྩོམ་གྱི་ཉམས་མྱོང་ཕྱོགས་བསྡོམས་དང་གསར་རྩོམ་འཕེལ་རྒྱས་
ཡོང་བར་སྐུལ་འདེད་གཏོང་རྒྱུ་དེ་ཡིན་པས་རྩོམ་རིག་གསར་རྩོམ་གྱི་ཉམས་མྱོང་
ཕྱོགས་བསྡོམས་དང་རྩོམ་པ་པོས་རྩོམ་ཡིག་གསར་རྩོམ་བྱེད་རྒྱུར་སྐུལ་འདེད་
དང་རྩོམ་རིག་གི་བྱ་གཞག་དེ་ཡར་ངོའི་ཟླ་བཞིན་འཕེལ་རྒྱས་འགྲོ་བ་དང་ཕུན་
སུམ་ཇེ་ཚོགས་སུ་གཏོང་རྒྱུར་རྩོམ་རིག་ལ་སྐྱོན་ཡོན་བརྗོད་རྒྱུ་ནི་མེད་དུ་མི་རུང་
བའི་གལ་ཆེའི་རིག་པ་ཞིག་རེད་སྙམ།
རྩོམ་རིག་ལ་ཞིབ་འཇུག་དང་དཔྱད་བརྗོད་བྱ་རྒྱུ་དེ་ནི་དེང་སྐབས་ཀྱི་
རྩོམ་པ་པོ་དང་རྒྱ་ཆེའི་ཀློག་པ་པོ་རྣམས་ལ་ཕན་ཡོད་དང་དོན་སྙིང་ལྡན་པའི་བྱ་
བ་གལ་ཆེན་ཞིག་ཡིན་ལ། རྒྱལ་ཁབ་གང་ཞིག་གི་ལོ་རྒྱུས་དང་མི་རིགས་ཀྱི་ལས་
དབང་དང་མདུན་ལམ་ཤེས་རྟོགས་བྱེད་པ་དང་། དུས་རབས་དེའི་རིང་གི་མི་
རྣམས་ཀྱི་བསམ་པའི་གནས་ཚུལ་དང་། མི་རྣམས་ཀྱི་དགའ་སྐྱོ་དང་རེ་འདུན།
བློ་གཏད་ཡིད་སྨོན། དེ་མིན་བསམ་པའི་ཡུལ་ ཁམས་ ཀྱི་འཐབ་རྩོད་སོགས་
དང༌། མི་རིགས་གང་ཞིག་གི་རྩོམ་རིག་གི་ད་ཡོད་གནས་ཚུལ་དང་ཆུ་ཚད།
བསམ་པའི་རླབས་རྒྱུན། སྒྱུ་རྩལ་གྱི་ཉམས་འགྱུར་དང་གྲུབ་འབྲས། གྲུབ་
མཐའ་ཁག་དང་ད་ཡོད་ཀྱི་རྩོམ་པ་པོའི་དཔུང་ཁག་དང་འཚར་ལོངས་ཀྱི་བརྒྱུད་
རིམ་ཤེས་རྟོགས་བྱེད་པ་དང༌། གནའ་དུས་དང་དེང་སྐབས་ཀྱི་གནས་ཚུལ་ཇི་
སྙེད་ཅིག་ཤེས་རྟོགས་བྱེད་སྙམ་ན་དེ་ནི་རྩོམ་རིག་ཡིན་ལ། རྩོམ་རིག་ནི་གནས་
135



ཚུལ་དེ་དག་ཤེས་རྟོགས་བྱེད་པའི་མེ་ལོང་ལྟ་བུ་ཡིན།
རྩོམ་རིག་སྒྱུ་རྩལ་གྱི་རྩོམ་ཡིག་ཅིག་བྱུང་རྗེས་དེ་ནི་རྒྱ་ཆེའི་ཀློག་པ་པོ་
རྣམས་ཀྱིས་ལྟ་ཀློག་བྱེད་ཡུལ་ཡིན་ལ། ཀློག་པ་པོ་རྣམས་ཀྱིས་ཞིབ་འཇུག་དང་
དཔྱད་བརྗོད་བྱེད་ཡུལ་ཞིག་ཀྱང་ཡིན། དེར་བརྟེན་ལྟ་ཀློག་བྱེད་པའི་བརྒྱུད་
རིམ་ནང་དུ་མི་རྣམས་ལ་ཚོར་སྣང་འདྲ་མིན་སྣ་ཚོགས་བྱུང་སྟེ་གླེང་མོལ་བྱེད་ཀྱི་
ཡོད་པ་མ་ཟད། རྣམ་པ་འདྲ་མིན་གྱི་ཐོག་ནས་རྩོམ་རིག་དེར་དཔྱད་གཏམ་
ཡང་སྤེལ་གྱི་ཡོད། རྩོམ་ཡིག་ཅིག་ཡོད་ན་དེར་ལྟ་ཀློག་བྱེད་མཁན་ཡོད་ལ། །
སྐྱོན་ཡོན་བརྗོད་མཁན་ཡང་ཡོད་པས་རྩོམ་རིག་གི་སྣང་ཚུལ་དང་། རྩོམ་པ་པོ།
རྩོམ་རིག་གི་རྩོམ་ཡིག་ལ་ཞིབ་འཇུག་དང་དབྱེ་འབྱེད། དཔྱད་གཏམ་བརྗོད་པ་
བཅས་བྱེད་པའི་ཤེས་ཡོན་ཞིག་བྱུང་བ་སྟེ། རྩོམ་རིག་ལ་སྐྱོན་ཡོན་བརྗོད་རྒྱུ་དེ་
ཡིན་ཞིང་། རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་རྩོམ་ཡིག་ལ་ལྟ་ཀློག་དང་
མྱོང་ཚོར་གྱི་རྨང་གཞི་ཐོག་བྱུང་བ་ཞིག་ཡིན་ལ། ཡང་ཀློག་པ་པོས་ཡང་དག་
པའི་སྒོ་ནས་རྩོམ་ཡིག་ལྟ་ཀློག་དང་ཞིབ་དཔྱད་བྱེད་རྒྱུར་མཛུབ་ཁྲིད་ཀྱི་ནུས་པ་
ཐོན་ཐུབ་པ་མ་ཟད། དེ་དང་ཆབས་ཅིག་རྩོམ་རིག་གསར་རྩོམ་བྱེད་པ་དང་།
འཕེལ་རྒྱས་གཏོང་བ། ཕུན་སུམ་ཇེ་ཚོགས་སུ་འགྲོ་རྒྱུར་སྐུལ་འདེད་ཀྱང་བྱེད་
ཐུབ་ཀྱི་རེད། དེས་ན་གཤམ་ལ་རྩོམ་རིག་གི་སྐྱོན་ཡོན་བརྗོད་རྒྱུའི་སྐོར་གྱི་ལྟ་
ཚུལ་འགའ་རེ་གླེང་མོལ་ཞུ་རྒྱུ་ཡིན།
དང་པོ། རྩོམ་རིག་གི་སྐྱོན་ཡོན་བརྗོད་པའི་ངོ་བོ་དང་
ནུས་པའི་སྐོར།
རྩོམ་རིག་ལ་སྐྱོན་ཡོན་བརྗོད་རྒྱུ་དེ་ནི་འཇིག་རྟེན་ལྟ་ཚུལ་དང་སྒྱུ་རྩལ་གྱི་
ལྟ་ཚུལ་ངེས་ཅན་ཞིག་གི་མཛུབ་ཁྲིད་འོག་རྩོམ་རིག་གི་སྣང་ཚུལ་དང་ཕྱོགས་
ལྷུང་འཚོལ་ཞིབ། དབྱེ་འབྱེད། གདེང་འཇོག་བཅས་བྱེད་ཀྱི་ཡོད། རྩོམ་རིག་
136



J་
ལྟ་ཀློག་ཅེས་པ་ནི་རྩོམ་ཡིག་བྱེ་བྲག་པ་ཞིག་བལྟ་རྒྱུ་དེ་ཡིན་པ་དང་། རྩོམ་རིག་
གི་སྐྱོན་ཡོན་བརྗོད་རྒྱུ་ཞེས་པ་ནི་རྩོམ་རིག་གི་སྤྱིའི་སྣང་ཚུལ་དང་ཆོས་ཉིད་ལ་
དམིགས་པ་ཞིག་ཡིན་ཞིང་། དེའི་ནང་དུ་རྩོམ་ཡིག་བྱེ་བྲག་པ་ཞིག་ལ་ཞིབ་
དཔྱད་དང་གདེང་འཇོག་བྱ་རྒྱུ་དེ་ཚུད་ཡོད་པ་མ་ཟད། རྩོམ་པ་པོའི་བསམ་བློ་
དང༌། འཚོ་བ་དང་གསར་རྩོམ་གྱི་འབྲེལ་བར་ཞིབ་འཇུག་བྱ་རྒྱུ་དང་། དེ་མིན་
རྩོམ་རིག་གི་བསམ་པའི་རླབས་རྒྱུན་དང་། རྩོམ་རིག་གི་གྲུབ་མཐའ་མི་འདྲ་བ་
ནས་རྩོམ་རིག་གི་ཁྱོན་ཡོངས་ལས་འགུལ་ལ་དཔྱད་བརྗོད་བྱ་རྒྱུ་དང༌། ཕྱི་རྒྱལ་
དང་རང་རྒྱལ་གྱི་རྩོམ་རིག་གི་ཤུལ་རྒྱུན་ལ་ཞིབ་འཇུག་བྱ་རྒྱུ་སོགས་ཡིན་ལ། དེ་
དག་གི་ནང་ནས་གཙོ་བོའི་ཞིབ་འཇུག་དང་དཔྱད་བརྗོད་བྱ་རྒྱུ་ནི་རྩོམ་པ་པོའི་
རྩོམ་ཡིག་ལ་སྐྱོན་ཡོན་བརྗོད་རྒྱུ་དེ་ཡིན། །
རྩོམ་རིག་གསར་རྩོམ་བྱ་རྒྱུ་ནི་རྩོམ་རིག་གི་རྩ་བའི་ལག་ལེན་གྱི་རྣམ་པ་
ཞིག་ཡིན་པས་རྩོམ་རིག་གི་སྐྱོན་ཡོན་བརྗོད་རྒྱུ་དེ་ཡང་རྩོམ་རིག་གསར་རྩོམ་
དང་འབྲེལ་བ་དམ་ཟབ་ཡོད་ཅིང་། དུས་རབས་གང་ཞིག་དང་མི་རིགས་གང་
ཞིག་གི་རྩོམ་རིག་གི་བྱ་དངོས་འཕེལ་རྒྱས་དང་གསར་གཏོད་བྱེད་པའི་ནང་
ངེས་པར་དུ་དེ་དང་མཚུངས་པར་རྩོམ་རིག་ལ་སྐྱོན་ཡོན་བརྗོད་པའི་རོགས་
རམ་ཡང་ཡོད་དགོས་པ་རེད། རྩོམ་རིག་གི་སྐྱོན་ཡོན་བརྗོད་རྒྱུ་དང་རྩོམ་རིག་
གི་རིགས་པའི་གཞུང་ལུགས་གཉིས་བར་གྱི་འབྲེལ་བ་ནི་དེ་བས་ཟབ་པ་ཞིག་སྟེ།
སྐྱོན་ཡོན་བརྗོད་རྒྱུ་དེ་ནི་དོན་དངོས་ཐོག་རྩོམ་རིག་གི་རིགས་པའི་ གཞུང་
ལུགས་ཞིབ་ཕྲའི་སྒོ་ནས་བེད་སྤྱོད་བྱེད་པ་ཞིག་ཡིན་ཞིང་། རྩོམ་རིག་གི་རིགས་
པའི་གཞུང་ལུགས་ཀྱིས་རྩོམ་རིག་གསར་རྩོམ་དང་ལྟ་ཀློག་བྱ་རྒྱུར་མཛུབ་ཁྲིད་
བྱེད་ལ། ཡང་རྩོམ་ཡིག་ལ་སྐྱོན་ཡོན་བརྗོད་རྒྱུ་དེ་བརྒྱུད་ནས་དམིགས་ཡུལ་
འགྲུབ་པར་བྱེད་ཀྱི་ཡོད། རྩོམ་རིག་གི་སྐྱོན་ཡོན་བརྗོད་རྒྱུ་དེས་རྩོམ་པ་པོའི་
རྩོམ་བྱེ་བྲག་པ་ཞིག་ལ་དབྱེ་འབྱེད་དང་གདེང་འཇོག་བྱས་པ་བརྒྱུད་དེ་སྒྱུ་རྩལ་
137



གསར་གཏོད་ དང་ འཕེལ་ རྒྱས་ ཀྱི་ སྤྱིའི་ ཆོས་ ཉིད་ འཚོལ་ ཞིབ་ དང༌ ཕྱོགས་
བསྡོམས་བཅས་བྱེད་ཐུབ་པ་མ་ཟད། རྩོམ་རིག་གི་རིགས་པའི་གཞུང་ལུགས་
ཀྱི་ལྟ་ཚུལ་དེ་ཡང་དག་མིན་ལ་ཞིབ་བཤེར་བྱེད་ཐུབ་ལ། མུ་མཐུད་རྩོམ་རིག་གི་
ལག་ལེན་དངོས་ནས་ཐོབ་པའི་ཉམས་མྱོང་ཕྱོགས་བསྡུས་བྱས་ཏེ་རྩོམ་རིག་གི་
རིགས་པའི་གཞུང་ལུགས་འཕེལ་རྒྱས་དང་ཕུན་སུམ་ཚོགས་སུ་ཡང་གཏོང་ཐུབ་
ཀྱི་རེད།
གྲལ་རིམ་ཡོད་པའི་སྤྱི་ཚོགས་ཀྱི་ནང་དུ་རྩོམ་རིག་གི་སྐྱོན་ཡོན་བརྗོད་
རྒྱུའི་ཐད་གྲལ་རིམ་གྱི་རང་བཞིན་མངོན་གསལ་དོད་པོ་ཞིག་ཡོད་ པ་ དང་།
རྩོམ་རིག་གི་སྐྱོན་ཡོན་བརྗོད་མཁན་སུ་འདྲ་ཞིག་ཡིན་རུང་དེ་ནི་རྩོམ་པ་པོ་གང་
ཞིག་དང་འདྲ་བ་སྟེ། སྤྱི་ཚོགས་ཀྱི་འཚོ་བ་ངེས་ཅན་ཞིག་དང་གྲལ་རིམ་གྱི་
གནས་བབས་ངེས་ཅན་ཞིག་ལ་བརྟེན་ནས་འཚོ་གནས་བྱེད་ཀྱི་ཡོད་སྟབས་ཁོ་
ཚོའི་འཇིག་རྟེན་ལྟ་ཚུལ་དང་། སྒྱུ་རྩལ་གྱི་ལྟ་ཚུལ། བསམ་བློའི་བརྩེ་དུང་དང་
སྒྱུ་རྩལ་ གྱི་དགའ་ཞེན་བཅས་ཚང་མར་ གྲལ་ རིམ་གྱི་རང་བཞིན་ལྡན་པ་ནི་
གཡོལ་ཐབས་མེད་པ་ཞིག་ཡིན་པས་ཁོ་ཚོས་རྩོམ་རིག་གི་སྣང་ཚུལ་ཇི་འདྲ་ཞིག་
ལ་དཔྱད་བརྗོད་བྱེད་པའི་ཚེ་གྲལ་རིམ་གྱི་ལངས་ཕྱོགས་དང་ཁ་བྲལ་གྱི་མེད་པ་
མ་ཟད། གྲལ་རིམ་དེ་གའི་ཁེ་ཕན་གྱིས་ཚོད་འཛིན་ཡང་བྱེད་ཀྱི་ཡོད་པ་རེད།
རྩོམ་རིག་གི་སྐྱོན་ཡོན་བརྗོད་རྒྱུ་ནི་རྩོམ་ཡིག་ལ་དབྱེ་ཞིབ་དང་གདེང་འཇོག་
བྱས་པ་བརྒྱུད་དེ་སྤྱི་ཚོགས་ཀྱི་འཚོ་བ་དངོས་ལ་དཔྱད་བརྗོད་བྱེད་ཀྱི་ཡོད་པས་
དེར་རང་བཞིན་དུ་སྤྱི་ཚོགས་ལ་སྐྱོན་བརྗོད་བྱེད་པའི་ངོ་བོ་ལྡན་ཡོད་པ་ཞིག་
ཡིན། ལོ་རྒྱུས་ཐོག་ཏུ་སྐྱོན་ཡོན་བརྗོད་མཁན་མཁས་པ་རྣམས་ཀྱིས་རྩོམ་རིག་
ལ་སྐྱོན་ཡོན་བརྗོད་རྒྱུར་བརྟེན་ནས་ཐད་ཀར་སྤྱི་ཚོགས་ཀྱི་འཚོ་བའི་སྣང་ཚུལ་
འགའ་རེ་དང༌། ལུགས་དང་མི་མཐུན་པའི་སྤྱི་ཚོགས་ཀྱི་ལམ་ལུགས་ཐེར་
འདོན་དང་སྐྱོན་བརྗོད་བྱེད་ཀྱི་ཡོད་པ་རེད། །
138



རྩོམ་རིག་ནི་མིའི་རིགས་ཀྱི་སྤྱི་ཚོགས་ཀྱི་འཚོ་བ་ངེས་ཅན་ཞིག་རྩོམ་པ་
པོའི་བློ་ཡུལ་དུ་འཆར་བའི་འབྲས་བུ་ཡིན་ཞིང་། བློ་ཡུལ་དུ་འཆར་བ་ཞིག་ཡིན་
ཕྱིན་རྩོམ་པ་པོས་སྤྱི་ཚོགས་ཀྱི་འཚོ་བར་རང་ངོས་ཀྱི་ངོས་འཛིན་དང་ཉམས་
ལེན་བཅས་ཚུད་ཡོད་པ་མ་ཟད། རྩོམ་པ་པོས་སྤྱི་ཚོགས་ཀྱི་འཚོ་བར་གདེང་
འཇོག་དང་མ་འོངས་པའི་ཕུགས་བསམ་བཅས་མཚོན་ཡོད་པ་རེད། དེས་ན་
རྩོམ་པ་པོའི་རྩོམ་ཡིག་དེའི་ནང་སྤྱི་ཚོགས་ཀྱི་འཚོ་བ་དངོས་མཚོན་པར་བྱས་
ཡོད་མེད་དང་སྤྱི་ཚོགས་ཀྱི་འཚོ་བར་ངོས་འཛིན་དང་གདེང་འཇོག་བྱས་པ་དེ་
དག་ཡང་དག་མིན་དང་། སྤྱི་ཚོགས་ཀྱི་འགལ་བ་སྣ་ཚོགས་ཤིག་བཏོན་པ་དེ་
དག་ཐག་གཅོད་ཇི་ལྟར་བྱས་ཡོད་དང༌། སྤྱི་ཚོགས་ཀྱི་མ་འོངས་པའི་ཕུགས་
བསམ་ཐད་ལོ་རྒྱུས་འཕེལ་ཕྱོགས་ཀྱི་ལྡོག་མེད་རང་བཞིན་དང་ཆོས་ཉིད་རང་
བཞིན་དང་ཏག་ཏག་གཅིག་གནས་ཡོད་མེད་ནི་རྩོམ་པ་པོ་རང་སོ་སོས་བརྗོད་
པ་ཙམ་གྱིས་འགྲིག་པ་ཞིག་མ་ཡིན་པར་སྤྱི་ཚོགས་ཀྱི་ལག་ལེན་དངོས་ཀྱིས་ཞིབ་
བཤེར་བྱེད་རྒྱུ་དེ་དང་དུ་ལེན་དགོས་པ་རེད། རྒྱ་ཆེའི་ཀློག་པ་པོ་རྣམས་ཀྱིས་
རྩོམ་ཡིག་ལ་དཔྱད་བརྗོད་དང༌། གདེང་འཇོག་བྱ་རྒྱུ་ནི་སྤྱི་ཚོགས་ཀྱི་རྩོམ་ཡིག་
ལ་ཞིབ་བཤེར་བྱེད་པའི་གཙོ་བོའི་བྱ་བ་ཞིག་ཡིན་ཞིང་། གྲལ་རིམ་སོ་སོའི་ཀློག་
པ་པོ་ཡིས་རྩོམ་ཡིག་ལ་སྐྱོན་ཡོན་བརྗོད་པའི་སྐབས་སུ་རང་སོ་སོའི་གྲལ་རིམ་གྱི་
འདུ་ཤེས་དེ་དྲིལ་བསྒྲགས་ གང་ ཐུབ་བྱེད་ ཀྱི་ཡོད་པ་དེ་ཡང་ཆབ་སྲིད་དང་།
མཚན་ཉིད་རིག་པ། ཀུན་སྤྱོད། མཛེས་རྩལ་རིག་པ་དང༌། ཆོས་ལུགས་
སོགས་ཀྱི་ལྟ་ཚུལ་ཐད་ནས་འདུ་ཤེས་གཞན་ཞིག་ལ་ངོ་རྒོལ་བྱེད་ཀྱི་ཡོད་པས་
རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་རྩོམ་རིག་གསར་རྩོམ་གྱི་བྱ་བར་སྐུལ་
འདེད་གཏོང་བའི་བྱེད་ཐབས་གལ་ཆེ་བ་ཞིག་ཡིན་པ་མ་ཟད། རྩོམ་རིག་དང་
སྒྱུ་རྩལ་གྱི་ཁྱབ་ཁོངས་ནང་བསམ་བློའི་འཐབ་རྩོད་དང་ཆབ་སྲིད་ཀྱི་འཐབ་རྩོད་
བྱེད་པའི་གལ་ཆེའི་བྱེད་ཐབས་ཤིག་ཀྱང་རེད། །
139



རྩོམ་རིག་གི་སྐྱོན་ཡོན་བརྗོད་ཡུལ་ནི་རྩོམ་པ་པོའི་རྩོམ་ཡིག་ཡིན་ལ་རྒྱ་
ཆེའི་ཀློག་པ་པོ་རྣམས་ཀྱང་ཡིན། རྩོམ་པ་པོའི་ངོས་ནས་བཤད་ན་རྩོམ་རིག་ལ་
སྐྱོན་ཡོན་བརྗོད་རྒྱུ་དེ་བརྒྱུད་ནས་རྩོམ་རིག་གསར་རྩོམ་བྱེད་པའི་ཉམས་མྱོང་
ཕྱོཌ་བསྡོམས་དང༌། རྩོམ་ཡིག་དེ་ལེགས་གྲུབ་བྱུང་མིན་དང་དགེ་སྐྱོན་ལ་ཞིབ་
འཇུག་བྱས་ཏེ་རྩོམ་རིག་གསར་རྩོམ་བྱེད་པའི་ཆོས་ཉིད་རྟོགས་ཐུབ་ལ། རང་
གི་རྩོམ་ཡིག་དེས་སྤྱི་ཚོགས་ལ་ཐོན་པའི་ནུས་པར་ངོས་འཛིན་དང་གོ་བ་ལེན་
རྒྱུའི་ཐད་རོགས་རམ་གྱི་ནུས་པ་ཐོན་ཐུབ་པ་མ་ཟད། གོམ་གང་མདུན་སྤོས་
ཀྱིས་རྩོམ་རིག་གི་ཁྱད་ཆོས་དང་ཆོས་ཉིད་རྟོགས་ཏེ་བསམ་བློ་དང་སྒྱུ་རྩལ་གྱི་ཆུ་
ཚད་གོང་མཐོར་བཏང་ནས་གསར་རྩོམ་གྱི་རྩོམ་རྩལ་དེ་བས་ཡར་རྒྱས་གོང་
འཕེལ་གཏོང་ཐུབ་ཀྱི་རེད། རྒྱ་ཆེའི་ཀློག་པ་པོ་རྣམས་ཀྱི་ངོས་ནས་བཤད་ན་
རྩོམ་རིག་གི་སྐྱོན་ཡོན་བརྗོད་རྒྱུ་དེས་རྩོམ་པ་པོ་དང་ཀློག་པ་པོའི་བར་འབྲེལ་བ་
འཛུགས་པའི་ཟམ་པ་ལྟར་གྱི་ནུས་པ་ཞིག་ཐོན་གྱི་ཡོད། གནའ་རྩོམ་དང་དེང་
རྩོམ། ཕྱི་རྒྱལ་དང་རང་རྒྱལ་གྱི་རྩོམ་པ་པོའི་རྩོམ་ཡིག་ལ་དཔྱད་བརྗོད་བྱེད་རྒྱུ་
དེ་བརྒྱུད་ནས་ཀློག་པ་པོ་རྣམས་ཀྱིས་རྩོམ་པ་པོའི་དཀའ་སྤྱད་ལ་གོ་བ་ལེན་ཐུབ་
པ་མ་ཟད། རྩོམ་ཡིག་གི་བསམ་བློ་དང་སྒྱུ་རྩལ་གྱི་རིན་ཐང་ལ་ཡང་དག་པའི་
ངོས་འཛིན་བྱས་ཏེ་རྩོམ་རིག་སྒྱུ་རྩལ་ལ་དབྱེ་ཞིབ་བྱེད་པའི་ནུས་པ་མཐོ་རུ་
གཏོང་ཐུབ་ཀྱི་རེད། །
རྩོམ་རིག་གི་སྐྱོན་ཡོན་བརྗོད་རྒྱུའི་ཐད་ཡར་ཐོན་གྱི་ནུས་པ་ལྡན་པ་ཞིག་
ཡིན་ཕྱིར་དེས་རྩོམ་རིག་གསར་རྩོམ་དང་ཕུན་སུམ་ཇེ་ཚོགས་སུ་འགྲོ་རྒྱུར་སྐུལ་
འདེད་བྱེད་ཐུབ་ལ། ཡང་ནོར་འཁྲུལ་གྱི་ཐོག་ནས་སྐྱོན་ཡོན་བརྗོད་པ་ཞིག་
ཡིན་ན་དེས་རྩོམ་རིག་གི་བྱ་གཞག་འཕེལ་རྒྱས་འགྲོ་རྒྱུར་འགོག་རྐྱེན་གྱི་ནུས་པ་
ཐོན་གྱི་ཡོད་པ་རེད། གལ་སྲིད་ “ མི་བཞི་ངན་རེངས་” པའི་བྱེད་ཚུལ་ལྟར་
རྩོམ་རིག་གི་སྐྱོན་ཡོན་བརྗོད་རྒྱུ་དེ་ཞྭ་མོ་དང་རྡུང་རྡེག་གཏོང་བའི་དབྱུག་པ་
140



ཞིག་ཏུ་འགྱུར་ན་དེས་གསར་རྩོམ་སྐྱེད་སྲིང་བྱེད་པའི་དཔལ་ཡོན་དེ་བ་མོས་
བཅོམ་པའི་མྱུ་གུ་བཞིན་གཏོར་བ་ལས་ཕན་ཡོད་ཀྱི་འབྲས་བུ་ནི་ཐོན་མི་ཐུབ་
1. རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་ཚན་རིག་ཅིག་ཡིན་དགོས། །
རྩོམ་རིག་གི་དཔྱད་བརྗོད་བྱ་རྒྱུ་འགོ་ཚུགས་པ་ནས་བཟུང་དེའི་ལས་
འགན་གཙོ་བོ་ནི་རྩོམ་པ་པོ་དང་རྩོམ་པ་པོའི་རྩོམ་ཡིག རྩོམ་རིག་གི་བསམ་
པའི་རླབས་རྒྱུན་སོགས་ལ་ཞིབ་འཇུག་བྱ་རྒྱུ་དེ་ཡིན་ཞིང༌། དེའི་སྤྱིའི་ལས་
འགན་ནི་རྩོམ་རིག་གི་རིགས་པའི་གཞུང་ལུགས་ཀྱི་མཛུབ་ཁྲིད་འོག་ཏུ་ཚད་་
གཞི་ངེས་ཅན་ཞིག་ལ་གཞིགས་ཏེ་རྩོམ་ཡིག་ལ་ཞིབ་དཔྱད་དང་གདེང་འཇོག་
བཅས་བྱེད་ཀྱི་ཡོད། རྩོམ་རིག་ལ་དཔྱད་བརྗོད་བྱ་རྒྱུ་དེ་ཡང་སྙིང་གང་ཞིག་
ཡིན་སྙམ་ན། དེ་ནི་ཆབ་སྲིད་འཐབ་རྩོད་ཀྱི་ལག་ཆ་ཞིག་མ་ཡིན་པར་རྩོམ་ཡིག་
ལ་ཞིབ་འཇུག་དང་རྩོམ་ཡིག་གསར་རྩོམ། སྒྱུ་རྩལ་གྱི་སྤྱིའི་ཆོས་ཉིད་འཚོལ་
ཞིབ་བྱེད་པའི་ཚན་རིག་ཅིག་ཡིན། གལ་ཏེ་རྩོམ་རིག་ལ་དཔྱད་གཏམ་བརྗོད་
རྒྱུ་དེ་ཆབ་སྲིད་འཐབ་རྩོད་ཀྱི་འགན་ནུས་ཤིག་ཏུ་འགྱུར་བ་དང་དེ་ཁོ་ན་དང་
ལེན་བྱེད་རྒྱུ་གཙོར་བཟུང་བྱས་ན་ཚན་རིག་གི་རང་བཞིན་ལྡན་པ་ཞིག་ཡིན་
ཞེས་པའི་འདོད་ཚུལ་དེ་དང་མི་མཐུན་པ་མ་ཟད། དཔྱད་གཏམ་བརྗོད་པའི་
ལས་འགན་གཙོ་བོ་དེ་དང་ལྡོག་ཕྱོགས་སུ་འགྲོ་ཉེན་ཡོད་པ་རེད། །
དཔྱད་བརྗོད་བྱ་རྒྱུ་དེ་རྩོམ་ཡིག་གི་བསམ་བློའི་རང་བཞིན་ལ་དབྱེ་ཞིབ་
བྱས་པ་དང་དུས་མཚུངས་སྒྱུ་རྩལ་ལ་ཡང་དབྱེ་ཞིབ་བྱེད་དགོས་རྐྱེན་ཕྱོགས་དེ་
གཉིས་དབྱེ་འབྱེད་དང་མཉམ་དུ་ཞིབ་དཔྱད་བྱེད་དགོས་པ་རེད། རྩོམ་རིག་གི་
ལོ་རྒྱུས་ཐོག་དང་རྒྱ་ཆེའི་མང་ཚོགས་ཀྱི་ཁྲོད་དུ་སྙན་གྲགས་ངེས་ཅན་ཞིག་ཡོད་
པའི་རྩོམ་ཡིག་ཕུལ་བྱུང་ཞིག་ཡིན་ན། དེར་གཟུགས་བརྙན་གྱི་རང་བཞིན་
དང་། དཔེར་འོས་པ། ཕུགས་བསམ་དང་མཐུན་ཆེ་བ། གཅིག་སྡུད་ཀྱི་རང་
141



བཞིན་ཆེ་བ། ཡིད་དབང་འཕྲོག་པ། མཛེས་སྣང་ཤར་བ་བཅས་པའི་དམིགས་
བསལ་གྱི་ཁྱད་ནུས་ལྡན་པ་ཞིག་ཡིན། དེ་ལྟར་རྩོམ་ཡིག་ལ་དཔྱད་ གཏམ་
བརྗོད་རྒྱུ་དེ་སྒྱུ་རྩལ་གྱི་ཆོས་ཉིད་དམ་གནས་ལུགས་ལས་འགལ་ཞིང་། རྩོམ་
རིག་གི་དམིགས་བསལ་གྱི་རང་བཞིན་ལ་མཐོང་ཆུང་བྱས་ཏེ་ཆབ་སྲིད་ཀྱི་ལུང་
ཚིག་ལ་བརྟེན་པ་དང༌། ཡང་ན་ཆབ་སྲིད་ཀྱི་རྣམ་པའི་རླུང་ཕྱོགས་དང་བསྟུན་
ཏེ་རྩོམ་ཡིག་ལ་བཙིར་གནོན་བྱས་ན། ཚན་རིག་གི་སྒོ་ནས་རྩོམ་ཡིག་ལ་དཔྱད་
གཏམ་བརྗོད་རྒྱུ་དེ་དོན་དངོས་ཐོག་ཆབ་སྲིད་ཀྱི་ཟུར་གཏོགས་སུ་འགྱུར་ཏེ་རྩོམ་
ཡིག་ལ་སྐྱོན་ཡོན་བརྗོད་པའི་སྤུས་ཚད་དོར་འགྲོ་བ་ནི་སྨོས་ཅི་དགོས།
རྩོམ་རིག་ལ་དཔྱད་བརྗོད་བྱ་ཡུལ་གཙོ་བོ་ནི་རྩོམ་རིག་གི་སྣང་ཚུལ་དང་།
རྩོམ་ཡིག་ཡིན་པ་དང༌། རྩོམ་ཡིག་གི་ཁྱད་ཆོས་དང་ཆོས་ཉིད་ལ་གཞིགས་ཏེ་
ལས་འགུལ་སྤེལ་བའི་ཚན་རིག་ཅིག་ཡིན་ཞིང༌། དེས་རྩོམ་རིག་གི་རྩོམ་ཡིག་
ནང་གི་མཛེས་སྡུག་དང་ལེགས་ཞན་འཚོལ་ཞིབ་དང་གསལ་སྟོན་བྱས་ནས་རྩོམ་
རིག་གསར་རྩོམ་ལ་མཛུབ་ཁྲིད་དང་སྐུལ་འདེད་ཀྱིས་ཕུན་སུམ་ཇེ་ཚོགས་སུ་
གཏོང་ཐུབ་པ་མ་ཟད་། རྒྱ་ཆེའི་ཀློག་པ་པོ་རྣམས་ཀྱིས་རྩོམ་ཡིག་ལྟ་ཀློག་དང་
དཔྱད་ཞིབ་བྱ་རྒྱུའི་ནུས་པ་གོང་མཐོར་ཡང་གཏོང་ཐུབ་ཀྱི་རེད། །
གང་ཞིག་ལ་རྩོམ་རིག་གི་དཔྱད་གཏམ་མམ་སྐྱོན་ཡོན་ཞེས་པའི་གནད་
དོན་དེར་དེ་སྔོན་ལྟ་ཚུལ་སྣ་ཚོགས་ཤིག་བྱུང་སྟེ། རྩོམ་རིག་གི་དཔྱད་བརྗོད་
བྱེད་པའི་ཚན་རིག་གི་ངོ་བོའི་རང་བཞིན་ལ་མཐོང་ཆུང་བྱེད་པའི་ལྟ་ཚུལ་བཟུང་
བ་དང༌། ཕྱོགས་རེ་བའི་སྒོ་ནས་རྩོམ་རིག་གི་སྐྱོན་ཡོན་བརྗོད་རྒྱུ་དེ་ནི་བསམ་
བློའི་འཐབ་ཕྱོགས་ནང་དུ་གྲལ་རིམ་འཐབ་རྩོད་ཀྱི་ལག་ཆ་ཞིག་ཡིན་པར་ངོས་
འཛིན་བྱས་ཡོད། དེར་བརྟེན་རྩོམ་རིག་དང་གྲལ་ རིམ་འཐབ་རྩོད་མཉམ་
བསྲེས་ཀྱིས་རྩོམ་རིག་གི་སྐྱོན་ཡོན་བརྗོད་རྒྱུ་དེར་གྲལ་རིམ་འཐབ་རྩོད་ཀྱི་ལག་
ཆ་ཅེས་པའི་འགན་ནུས་ཤིག་སྤྲད་ཡོད་རྐྱེན་རྩོམ་ཡིག་གི་དཔྱད་བརྗོད་བྱེད་པའི་
142



ཚེ་ཚན་རིག་གི་ཐོག་ནས་རྩོམ་ཡིག་ལ་ཞིབ་དཔྱད་བྱ་རྒྱུ་དེ་དང་བྲལ་ཏེ་ཆབ་སྲིད་
ཀྱི་ཐོག་ནས་རྩོམ་ཡིག་ནང་དུ་སྐྱོན་གནད་འཚོལ་བ་དང་སྐྱོན་འཛུགས་བྱས་ཏེ་
གྲལ་རིམ་འཐབ་རྩོད་དམ་འཛིན་བྱེད་པའི་ལམ་ཡན་དུ་ཕྱིན་པ་རེད། མའོ་ཙེ་
ཏུང་གིས་ “ ང་ཚོའི་ རིག་རྩལ་སྐོར་ གྱི་ སྐྱོན་ཡོན་བརྗོད་རྒྱུ་ ཕྱོགས་རིས་ རིང་
ལུགས་བཟུང་རྒྱུ་མེད། མཐུན་སྒྲིལ་བྱས་ནས་རི་པིན་འགོག་རྒྱུའི་རྩ་དོན་ཆེན་
པོའི་འོག་ང་ཚོས་ཆབ་སྲིད་ཀྱི་སྤྱོད་ཚུལ་རྣམ་པ་སྣ་ཚོགས་ཡོད་པའི་རིག་རྩལ་གྱི་
རྩོམ་རིག་ཡོད་ཆོག་པ་བྱེད་དགོས། ང་ཚོས་སྐྱོན་ཡོན་བརྗོད་སྐབས་ལའང་སྒྱུ་
རྩལ་གྱི་རྩོམ་རིག་འདྲ་མིན་སྣ་ཚོགས་རང་དབང་གི་སྒོ་ནས་འགྲན་བསྡུར་བྱས་
ཆོག་པ་བྱེད་དགོས་ཀྱི་རེད།” ཅེས་གསུངས། དེས་ན་རྩོམ་རིག་གི་དམིགས་
བསལ་གྱི་ཁྱད་ཆོས་རིགས་ཤིག་ནི་གཟུགས་བརྙན་ལ་བརྟེན་ནས་བསམ་བློ་
མཚོན་པར་བྱེད་རྒྱུ་དེ་ཡིན་ལ། དེར་ཚན་རིག་གི་རང་བཞིན་མངོན་གསལ་
དོད་པོ་ཞིག་ཡོད་པས་རྩོམ་ཡིག་གི་སྐྱོན་ཡོན་བརྗོད་པའི་ཚེ་ཏང་གི་འགོ་ཁྲིད་
དང་ཏང་གི་མཛུབ་སྟོན། ཏང་གི་ཁེ་ཕན། ཏང་གི་སྒྲིག་ཁྲིམས། ཞེས་རྩོམ་
རིག་སྒྱུ་རྩལ་གྱི་དམིགས་བསལ་ཆོས་ཉིད་ལ་སྣང་ཆུང་བྱེད་རྒྱུ་མེད་པར་ཡང་དག་
པའི་སྒོ་ནས་རྩོམ་ཡིག་དེའི་རིན་ཐང་ལ་གདེང་འཇོག་བྱེད་དགོས་པ་མ་ཟད།
རིག་རྩལ་གྱི་གནད་དོན་ཐད་ལ་སྲིད་འཛིན་ཐོག་གི་བཀའ་འབེབས་བྱེད་པའི་
ཐབས་ཤེས་སྤྱོད་རྒྱུ་མེད་ལ། མང་ཚོགས་ཀྱིས་འཐབ་རྩོད་བྱེད་པའི་ཐབས་ཤེས་
ཀྱང་སྤྱོད་རྒྱུ་མེད་པར་རྒྱུ་མཚན་བཤད་རེས་དང༌། དངོས་ཐོག་བདེན་འཚོལ།
རང་མོས་ཀྱི་ཐོག་ནས་གླེང་མོལ་བྱེད་པའི་ཐབས་ཤེས་ཁོ་ན་ལག་ལེན་བྱ་རྒྱུ་དེ་
རེད་སྙམ།
2. རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་གང་ཡིན་
ནམ། རྩོམ་རིག་གི་སྐྱོན་ཡོན་བརྗོད་རྒྱུ་ནི་ཚན་རིག་ཅིག་ཡིན་ལ། དེའི་རྩ་བའི་
ལས་འགན་ནི་རྩོམ་རིག་གི་བྱ་གཞག་ཡར་རྒྱས་གོང་འཕེལ་ དང་ ཕུན་ སུམ་
143



ཚོགས་སུ་འགྲོ་རྒྱུར་སྐུལ་འདེད་བྱ་རྒྱུ་དེ་ཡིན། ཐོག་མར་འཆར་ཅན་གྱི་རྩ་བའི་
ལས་ཀ་ནི་ཚན་རིག་དང་མཐུན་པའི་སྒོ་ནས་རྩོམ་རིག་གི་རྩོམ་ཡིག་ལ་སྐྱོན་ཡོན་
བརྗོད་རྒྱུ་དེ་རེད། དཔྱད་གཏམ་མཁན་གྱིས་རྩོམ་པ་པོའི་ཕུལ་བྱུང་གི་རྩོམ་
ཡིག་ལེགས་པ་དང་ཅུང་ལེགས་པའི་གསར་བསྐྲུན་གྱི་འབྲས་བུ་མཐོང་ཐུབ་པ་
དང་གསལ་བཤད་བཅས་བྱས་ཏེ་དེ་ལ་རྒྱབ་སྐྱོར་དང་སྲུང་སྐྱོབ་བྱེད་དགོས་པ་
མ་ཟད། ཁོ་ཚོས་རྩོམ་རིག་གསར་རྩོམ་བྱ་རྒྱུར་སྐུལ་ལྕག་དང་དཔའ་སྟོབས་སྐྱེ་
ཏུ་འཇུག་རྒྱུ་དེ་ནི་སྐྱོན་ཡོན་བརྗོད་མཁན་རྣམས་ལ་འཁྲི་བའི་གཡོལ་ཐབས་
མེད་པའི་ལས་འགན་ཞིག་ཡིན། རྩོམ་པ་པོ་སུ་འདྲ་ཞིག་ཡིན་རུང་གང་ལྟར་
ནན་པོ་ཞིག་ཡིན་ཕྱིར་དེས་བཏོན་པའི་རྩོམ་དེབ་བམ་རྩོམ་ཡིག་གཅིག་ཡིན་ན་
རྩོམ་པ་པོས་དེའི་སླད་ དུ་རྔུལ་ནག་འབོར་ཆེན་ཞིག་བཏོན་ཡོད་པ་མ་ཟད།
སེམས་ཤུགས་ཆེར་སྐྱེད་དང་འབད་བརྩོན་ལྷོད་མེད་བྱས་པའི་དཀའ་སྤྱད་ཀྱི་
ངལ་རྩོལ་ལས་བྱུང་བ་ཞིག་ཡིན་པས་སྐྱོན་ཡོན་བརྗོད་མཁན་གྱིས་རྩོམ་པ་པོའི་
དཀའ་སྤྱད་ ཀྱི་ རང་ བཞིན་ དང་ རིན་ ཐང་ གསལ་ རྟོགས་བྱེད་ པ་ དང་ དུས་
མཚུངས་སྤྱི་ཚོགས་ཀྱི་ཐོག་རྩོམ་ཡིག་དེ་དག་མཚམས་སྦྱོར་བྱ་རྒྱུ་ནི་ཚད་མཐོའི་
འགན་འཁྲི་ཡིན་པའི་འདུ་ཤེས་ཤིག་ཡོད་དགོས། དེ་ནི་རྩོམ་པ་པོའི་ངལ་རྩོལ་
གྱི་འབྲས་བུར་གོང་བཀུར་ཞུ་བ་ཙམ་ཁོ་ན་མ་ཡིན་པར་སྤྱི་ཚོགས་ཀྱི་བསམ་པའི་
ལོངས་སྤྱོད་ལ་གཅེས་སྤྲས་བྱེད་པ་ཞིག་ཀྱང་ཡིན།
སྐྱོན་ཡོན་བརྗོད་མཁན་གྱིས་ངེས་པར་དུ་རྩོམ་པ་པོས་སྤྱི་ཚོགས་ལ་
བསམ་པའི་རྒྱགས་ཕྱེ་ཇི་འདྲ་ཞིག་འདོན་སྤྲོད་བྱས་ཡོད་མེད་གསལ་རྟོགས་བྱས་
ཏེ་སྤྱིར་ཅུང་ལེགས་པའི་རྩོམ་ཡིག་ཁས་ལེན་བྱ་རྒྱུ་དེ་ནི་རྩོམ་པ་པོར་གཟེངས་
བསྟོད་བྱེད་པ་ཞིག་ཡིན་ལ། མི་དམངས་ཀྱི་ཆེད་དུ་འོས་འགན་སྒྲུབ་པ་ཞིག་
ཀྱང་ཡིན། འོན་ཏེ་རྩོམ་རིག་གི་ལོ་རྒྱུས་ཐོག་གནས་ཚུལ་འདི་ལྟ་བུ་འགའ་ཞིག་
རྟག་ཏུ་ཡོང་གི་ཡོད་པ་སྟེ། སྔར་སྲོལ་ས་མཚམས་ཀྱི་ས་ཐིག་ལས་འགལ་བའམ་
144



སྲོལ་རྒྱུན་སྟོབས་ཤུགས་ཀྱི་འཆིང་རྒྱའི་བཀག་སྡོམ་དང་ཆ་རྐྱེན་གྱི་ཚད་ལས་
བརྒལ་ཞིང་བསམ་བློ་དང་སྒྱུ་རྩལ་གང་ཅིར་སྤྱིར་བཏང་མ་ཡིན་པའི་རྩོམ་ཡིག་
དང༌། ཡང་ན་ཕྱོགས་འགའ་རེའི་ཐད་ཐུན་མོང་མ་ཡིན་པར་གསར་སྐྲུན་གྱི་
རང་བཞིན་ལྡན་པའི་རྩོམ་ཡིག་ཅིག་ཐོན་ཚེ་དེར་དྲང་པོ་དྲང་བཞག་དང་དངོས་
ཐོག་བདེན་འཚོལ་མ་ཡིན་པར་རྩུབ་སྤྱོད་ཀྱི་སྐྱོན་བརྗོད་དྲག་པོ་ཕོག་རྒྱུ་ལས་
གཡོལ་དཀའ་བ་དང་། ཚན་རིག་ལས་ཐོབ་པའི་སྤྱི་འགྲོས་དེ་ཏན་ཏན་ཏིག་
ཏིག་གི་སྒོ་ནས་དངོས་སུ་སྤྱད་དེ་ཉིན་བཞིན་ཐོན་པའི་དོན་དངོས་གསར་པ་
དང་སྣང་ཚུལ་གསར་པ་རྣམས་ལ་འགྲེལ་བཤད་བྱེད་མི་འདོད་པར་སྤྱི་འགྲོས་
འདྲ་བཤུ་ ཁོ་ ན་ བྱས་ ནས་ ཞྭ་ དཔེ་ལྷམ་འགེབས་ ཀྱིས་ དོན་ དངོས་ ཚང་ མ་
འགེབས་པ་དང༌། གསར་སྐྲུན་གྱི་རང་བཞིན་མཐོང་མ་ཐག་དུག་སྦྲུལ་ལྟ་བུར་
རྩིས་ཏེ་དེ་ནི་རང་རིགས་ཀྱི་རིག་གནས་ཉམས་ཞན་དུ་གཏོང་བའི་རྒྱུ་ཡིན་པར་
ངོས་འཛིན་བྱེད་ཅིང་། དེ་དག་ཁས་ལེན་མི་བྱེད་པར་འཕྱ་སྨོད་དང་ཟུར་ཟ་
བྱེད་ཀྱི་ཡོད། གལ་སྲིད་སྐྱོན་བརྗོད་དེ་རིགས་ཀྱིས་སྤྱི་ཚོགས་གླེང་ཕྱོགས་ཀྱི་ཁ་
ལོ་བསྒྱུར་ཚེ་རྩོམ་ཡིག་དེ་སྤྱི་ཚོགས་ཐོག་གནས་པར་ཚབས་ཆེའི་ཉེན་ཁ་ཡོད་ལ།
ནུས་པ་ཐོག་མར་མངོན་པའི་ལས་དང་པོ་བའི་རྩོམ་པ་པོ་ཞིག་གི་ངོས་ནས་
བཤད་ན་མ་འོངས་པའི་མདུན་ལམ་ལ་གནོད་འཚེ་ཕོག་གི་ཡོད་པ་མ་ཟད།
དུས་རབས་འདིའི་རྩོམ་རིག་གསར་རྩོམ་གྱི་རྣམ་པ་བཟང་པོ་དེར་བཀག་འགོག་
དང་གསར་རྩོམ་སྤྱིའི་འཕེལ་ཕྱོགས་ལེགས་གྲུབ་དང་དར་རྒྱས་ཡོང་རྒྱུར་བཀག་
རྒྱུའི་ནུས་པ་ཐོན་གྱི་ཡོད་པས། དེའི་དུས་ན་སྐྱོན་ཡོན་བརྗོད་མཁན་གྱིས་
དཔའ་ངར་ཆེར་སྐྱེད་ངང་ཕྱིར་ཐོན་ཏེ་ནན་ཏན་གྱི་སྒོ་ནས་དྲང་བདེན་མ་ཡིན་
པའི་སྐྱོན་འཛུགས་དེ་རིགས་ལ་དགག་ལན་ཚ་ཐག་ཆོད་སློག་སྟེ་རྩོམ་པ་པོ་དང་
དེའི་རྩོམ་ཡིག་ལ་སྲུང་སྐྱོབ་བྱ་རྒྱུ་དེ་ནི་བླ་ན་མེད་པའི་འགན་འཁྲི་ཞིག་ཡིན་
ནོ། །
145



རྩོམ་རིག་གི་སྐྱོན་ཡོན་བརྗོད་རྒྱུ་ནི་རྩོམ་རིག་གི་རིགས་པའི་ གཞུང་
ལུགས་ཀྱི་རྩ་དོན་བེད་སྤྱད་ནས་རྩོམ་པ་པོ་དང་རྩོམ་ཡིག་ལ་དབྱེ་ཞིབ་དང༌།
གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་ཏེ་གསར་རྩོམ་འཕེལ་རྒྱས་ཡོང་
བར་སྐུལ་འདེད་གཏོང་རྒྱུ་དེ་རེད། རྩོམ་རིག་གི་རིགས་པའི་གཞུང་ལུགས་
དང༌། རྩོམ་རིག་གི་ལོ་རྒྱུས་སམ་ཡང་ན་རྩོམ་རིག་གི་སྐྱོན་ཡོན་བརྗོད་རྒྱུ་
བཅས་ཇི་འདྲ་ཞིག་ཡིན་རུང་ཚང་མ་རྩོམ་རིག་ལ་དབྱེ་ཞིབ་བམ་ཞིབ་འཇུག་བྱ་
རྒྱུ་དང་བྲལ་ཐབས་མེད་པ་ཞིག་ཡིན་པ་དང༌། དེ་དག་ཚང་མས་གསར་རྩོམ་
གང་མང་ཐོན་རྒྱུར་ཞབས་འདེགས་ཞུ་དགོས་ཀྱི་རེད། རྩོམ་པ་པོའི་གསར་
རྩོམ་གྱི་གྲུབ་འབྲས་གསལ་སྟོན་བྱེད་རྒྱུ་དེར་རྩོམ་ཡིག་གི་བསམ་བློ་དང་སྒྱུ་རྩལ་
གྱི་རིན་ཐང་ལ་དབྱེ་ཞིབ་བྱེད་པའི་དོན་སྙིང་ཕྱོགས་གཉིས་ལྡན་ཡོད། གཅིག་
ནས་རྩོམ་པ་པོས་རང་ཉིད་ཀྱི་གསར་རྩོམ་གྲུབ་འབྲས་ལ་ཡང་དག་པའི་ངོས་
འཛིན་བྱེད་པ་དང་མུ་མཐུད་གསར་རྩོམ་གྱི་ནུས་རྩལ་གོང་མཐོ་དང་འཚོལ་ཞིབ་
བྱེད་རྒྱུར་སྐུལ་འདེད་བྱེད་ཐུབ་པ་དང༌། ཕྱོགས་གཞན་ཞིག་ནས་ཀློག་པ་པོ་ལ་
རྩོམ་ཡིག་གཟིགས་དཔྱད་གནང་རྒྱུར་མཛུབ་ཁྲིད་ཀྱི་འགན་ཁུར་ཏེ་ཁོ་ཚོས་ཡང་
དག་པའི་སྒོ་ནས་རྩོམ་ཡིག་ལྟ་ཀློག་དང་གོ་ལེན་དབྱེ་ཞིབ་བཅས་བྱེད་ཐུབ་པ་མ་
ཟད། རྩོམ་ཡིག་གི་བྱེད་ནུས་རྒྱ་ཆེར་ཕྱུངས་ཏེ་སློབ་གསོ་དང་ངོས་འཛིན་གོང་
མཐོར་འགྲོ་བ་དང་མཛེས་རིག་གི་ལྟ་ཚུལ་འཛུགས་རྒྱུར་རོགས་རམ་གྱི་ནུས་པ་
ཐོན་པ་བྱ་རྒྱུ་དེ་རེད།
རྩོམ་ཡིག་གི་སྐྱོན་ཡོན་བརྗོད་རྒྱུ་དེ་སྤྱིར་དམའ་རིམ་དང་མཐོ་རིམ་ཁག་
གཉིས་སུ་དབྱེ་ཆོག་པ་སྟེ། དམའ་རིམ་གྱི་སྐྱོན་ཡོན་བརྗོད་རྒྱུ་ནི་སྤྱིར་བཏང་གི་
དཔྱད་ཞིབ་སྟེ་ལྟ་ཀློག་བྱེད་འོས་པའི་རྩོམ་ཡིག་ག་གེ་མོ་ཞིག་གི་ཀློག་པ་པོར་
མཚམས་སྦྱོར་བྱ་རྒྱུ་དེ་ཡིན་པ་དང་། དེ་ནི་སྤྱི་ཚོགས་གླེང་ཕྱོགས་ཀྱི་ཆ་ཤས་
ཤིག་ཡིན་རྐྱེན་དགོས་ངེས་ཤིག་ཡིན་པ་མ་ཟད། རྩོམ་པ་པོ་དང་ལྟ་ཀློག་བྱེད་
146



མཁན་ཕྱོགས་གང་ཐད་ལ་ཡང་ཕན་ཡོད་ཀྱི་བྱ་བ་ཞིག་ཡིན་པས་སོ། མཐོ་རིམ་
གྱི་སྐྱོན་ཡོན་བརྗོད་པ་དེ་ནི་དུས་རབས་དང་སྲོལ་རྒྱུན་གྱི་ཡང་རྩེར་འཛེགས་
ནས་ཕུལ་བྱུང་གི་རྩོམ་ཡིག་བྱེ་བྲག་པ་ཞིག་དང་དུས་རབས་གཅིག་གི་རྩོམ་རིག་
གི་འཕེལ་ཕྱོགས་ལ་ཞིབ་དཔྱད་བྱས་ཏེ་ལོ་རྒྱུས་ཀྱི་ཆོས་ཉིད་དང་ཚན་རིག་དང་
མཐུན་པའི་སྒོ་ནས་བརྡར་ཤ་གཅོད་རྒྱུ་དེ་ཡིན། ཚད་མཐོའི་སྒོ་ནས་རྩོམ་ཡིག་
གི་སྐྱོན་ཡོན་བརྗོད་པ་དེ་མེད་ན། རྩོམ་རིག་གི་བྱ་གཞག་ནང་དུ་དེ་ནི་ཞན་
ཆའམ་སྐྱོན་ཆ་ཆེས་ཆེ་བ་ཞིག་ཡིན་པ་དང་། སྐྱོན་ཡོན་བརྗོད་མཁན་ལེགས་
པའམ་ཡང་དག་ཅིག་མེད་ཚེ་བསམ་པའི་དཔལ་ཡོན་དར་བར་ཕན་ཡོད་གྱི་ཕུལ་
བྱུང་གི་རྩོམ་ཡིག་སྒྱུ་རྩལ་མང་པོ་ཞིག་མི་རྣམས་ཀྱི་གསལ་རྟོགས་གང་ཡང་བྱེད་
མ་ཐུབ་པར་ལོ་རྒྱུས་ཀྱི་ཆུ་ཀླུང་ཆེན་པོའི་ནང་དུ་རང་བཞིན་གྱིས་ནུབ་འགྲོ་ཡི་
ཡོད་པ་རེད། སྐྱོན་ཡོན་བརྗོད་མཁན་རྣམས་ཀྱིས་རྒྱ་ཆེའི་མང་ཚོགས་ཀྱི་ཚབ་
བྱེད་ཀྱི་ཡོད་རུང་། ཁོ་ཚོའི་བསམ་བློའི་གནས་ཚད་དམ་རིགས་པའི་གཞུང་
ལུགས་ཀྱི་བྱང་ཚད་དང་། སྒྱུ་རྩལ་ལ་དབྱེ་ཞིབ་བྱེད་པའི་ནུས་པ་ནི་རྒྱ་ཆེའི་མང་
ཚོགས་ཀྱི་ཚད་ལས་མཐོ་བ་ཞིག་ཡིན་པས་ན། ཁོ་ཚོར་མི་རྣམས་ཀྱིས་གསལ་
རྟོགས་མ་བྱུང་བའམ་མི་རྣམས་ཀྱིས་དོ་སྣང་མི་བྱེད་པའི་ཕུལ་བྱུང་གི་རྩོམ་ཡིག་
མང་པོའི་མཐིལ་རྟོགས་བྱེད་པའི་ནུས་པ་ལྡན་ཡོད་པ་མ་ཟད། མི་རྣམས་ཀྱིས་
གོ་ལེན་དང་དབྱེ་ཞིབ་བྱེད་མི་ཐུབ་པར་ལུས་པའི་རྩོམ་ཡིག་དེ་དག་གི་སྤྱི་ཚོགས་
ཀྱི་དོན་སྙིང་དང་སྒྱུ་རྩལ་གྱི་རིན་ཐང་འཚོལ་ཞིབ་དང་སྔོག་འདོན་བཅས་བྱས་ཏེ།
རྩོམ་པ་པོ་དང་རྩོམ་ཡིག་དེར་རྩོམ་རིགས་ཀྱི་ནང་དུ་ཐོབ་འོས་པའི་གོ་འཕང་
བརྟན་འཛུགས་བྱ་རྒྱུར་ཞིབ་དཔྱད་ཀྱིས་གཏན་འབེབས་བྱེད་ཀྱི་ཡོད། སྐྱོན་
ཡོན་བརྗོད་པ་དེ་རིགས་ཀྱིས་དུས་རབས་གཅིག་གི་རྩོམ་རིག་འཕེལ་རྒྱས་ཀྱི་
གནས་ཚུལ་དང་འཕེལ་ཕྱོགས་ལ་ཞིབ་དཔྱད་ཀྱིས་གསལ་སྟོན་བྱེད་ཐུབ་པ་མ་
ཟད། གོམ་གང་མདུན་སྤོས་ཀྱིས་དུས་རབས་དེའི་རྩོམ་རིག་འཕེལ་རྒྱས་ལ་
147



སྐུལ་འདེད་བྱ་རྒྱུར་དོན་སྙིང་གཏིང་ཟབ་ལྡན་ཡོད་པ་ཞིག་ཡིན།
རྩོམ་ཡིག་ལ་དཔྱད་གཏམ་བརྗོད་པའི་ཚེ་བསྔགས་བརྗོད་ཁོ་ནར་ངེས་པ་
ཞིག་མ་ཡིན་པར་སྐྱོན་ཆ་དང་ནོར་འཁྲུལ་སོགས་ཀྱང་ཐེ་ཚོམ་མེད་པར་བརྗོད་
དགོས་པ་སྟེ། ཚན་རིག་དང་མཐུན་པའི་སྒོ་ནས་ལེགས་པར་བསྔགས་བརྗོད་
དང་ནོར་འཁྲུལ་ལ་སྐྱོན་བརྗོད་བྱེད་དགོས་པ་ལས་རྩ་དོན་གང་ཡང་མེད་པར་
བཏང་སྙོམས་ངང་ཡོངས་རྫོགས་ལ་བསྔགས་བརྗོད་བྱེད་པ་དེ་ནི་ཐ་ཤལ་བའི་
འུད་བསྟོད་བྱེད་པ་ཁོ་ནར་ཟད་རྐྱེན་དཔྱད་གཏམ་བརྗོད་སྐབས་དགག་སྒྲུབ་ཀྱི་
ལྟ་ཚུལ་བཟུང་དགོས་པ་རེད།
གསར་རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་རིག་གི་ཆོས་ཉིད་
འཚོལ་ཞིབ་བྱ་རྒྱུ་དེ་ནི་རྩོམ་རིག་གི་སྐྱོན་ཡོན་བརྗོད་པའི་འཐབ་ཇུས་ཀྱི་དོན་
སྙིང་ཟབ་མོ་ལྡན་པའི་བྱ་བ་ཞིག་ཡིན། དུས་རབས་གཅིག་གི་རྩོམ་རིག་གི་
འཕེལ་རྒྱས་ལ་ཕྱི་རོལ་ཡུལ་གྱི་སྤྱི་ཚོགས་ཀྱི་དཔལ་འབྱོར་དང་ཆབ་སྲིད་ཀྱི་རྣམ་
པ་སོགས་ཀྱི་ཚོད་འཛིན་དང་ཤུགས་རྐྱེན་ཡོད་ལ། ཡང་དུས་རབས་དེའི་རིང་
གི་རྩོམ་རིག་གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་པའི་ཚད་གཞི་དང་
དེ་མིན་རྩོམ་རིག་གི་སྤྱིའི་ཆོས་ཉིད་ལ་ངོས་འཛིན་ཇི་ལྟར་བྱེད་པའི་ཚད་གཞི་
ལའང་རག་ལུས་པ་ཞིག་ཡིན། རྩོམ་རིག་གི་ལོ་རྒྱུས་ལ་ཞིབ་འཇུག་བྱེད་དགོས་
ན་ངེས་པར་དུ་རྩོམ་རིག་གི་རིགས་པའི་ གཞུང་ ལུགས་ ཀྱིས་ སློབ་སྟོན་བྱེད་
དགོས་པ་མ་ཟད། རྩོམ་རིག་གི་སྐྱོན་ཡོན་བརྗོད་པའི་འབྲས་བུས་གཞི་འཛིན་
ས་བྱས་ན་གཞི་ནས་ཡང་དག་པའི་སྒོ་ནས་རྩོམ་རིག་འཕེལ་རྒྱས་འགྲོ་བའི་
བརྒྱུད་རིམ་ཤེས་རྟོགས་བྱེད་ཐུབ་ཀྱི་རེད། རྩོམ་རིག་གི་རིགས་པའི་གཞུང་
ལུགས་ནི་རྩོམ་ རིག་ སྒྱུ་ རྩལ་ གྱི་ ལག་ ལེན་ དངོས་ ཀྱི་ ཉམས་མྱོང་ ལ་ ཕྱོགས་
བསྡོམས་བྱས་ནས་བྱུང་བ་ཞིག་ཡིན་པ་དང་། དེའི་གཙོ་བོའི་ཞིབ་འཇུག་བྱ་
ཡུལ་འགའ་ཤས་ཡོད་པ་སྟེ། རྩོམ་རིག་གི་ངོ་བོ་དང་ཁྱད་ཆོས་དང་གཅིག སྤྱི་
148



ཚོགས་ཀྱི་འཚོ་བའི་ནང་རྩོམ་རིག་གི་ནུས་པའམ་གནས་བབས་དང་གཉིས་རྩོམ་
རིག་གསར་རྩོམ་བྱེད་པའི་སྤྱིའི་ཆོས་ཉིད་དང་གསུམ། རྩོམ་ཡིག་གི་གྲུབ་ཆའི་
སྤྱིའི་ཁྱད་ཆོས་དང་བཞི། རྩོམ་རིག་གི་རྩོམ་ཡིག་ལྟ་ཞིབ་དང་དཔྱད་བརྗོད་
བྱེད་པའི་སྤྱིའི་རིགས་པའི་གཞུང་ལུགས་དང་ལྔ། རྩོམ་རིག་འཕེལ་རྒྱས་ཀྱི་སྤྱིར་
བཏང་ཆོས་ཉིད་དང་དྲུག་བཅས་ཡིན། རྩོམ་རིག་གི་རིགས་པའི་གཞུང་ལུགས་
ལ་ཞིབ་འཇུག་བྱ་རྒྱུ་དེ་ཡང་རྩོམ་རིག་ལོ་རྒྱུས་ཀྱི་དཔྱད་གཞིའི་ཡིག་ཆ་དང་ཞིབ་
ཕྲའི་རྩོམ་ཡིག་ལ་དབྱེ་ཞིབ་བྱེད་རྒྱུ་དང་ཁ་བྲལ་ཐབས་མེད་པ་ཞིག་ཡིན་ཞིང་།
གལ་ཏེ་སྔར་ཡོད་རྩོམ་རིག་སྒྱུ་རྩལ་གྱི་ལག་ལེན་དངོས་ཀྱི་ཉམས་མྱོང་ཕྱོགས་
བསྡོམས་མ་བྱས་ཚེ་རྩོམ་རིག་གི་རིགས་པའི་གཞུང་ལུགས་དེའང་ཐོན་མི་སྲིད་
པ་ཞིག་རེད། རྩོམ་རིག་གི་སྐྱོན་ཡོན་བརྗོད་རྒྱུ་ནི་རྩོམ་རིག་གི་རིགས་པའི་
གཞུང་ལུགས་ཀྱི་རྩ་དོན་བེད་སྤྱོད་བྱས་ནས་རྩོམ་པ་པོ་དང་རྩོམ་ཡིག་ལ་དབྱེ་
ཞིབ་དང་། གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་ནས་གསར་རྩོམ་
འཕེལ་རྒྱས་ཡོང་བར་སྐུལ་འདེད་གཏོང་རྒྱུ་དེ་རེད། རྩོམ་རིག་གི་རིགས་པའི་
གཞུང་ལུགས་དང་རྩོམ་རིག་གི་ལོ་རྒྱུས་སམ་རྩོམ་རིག་གི་སྐྱོན་ཡོན་བརྗོད་རྒྱུ་
བཅས་ཇི་འདྲ་ཞིག་ཡིན་རུང་དེ་དག་ཚང་མ་རྩོམ་ཡིག་ལ་དབྱེ་ཞིབ་དང་ཞིབ་
འཇུག་བྱ་རྒྱུ་དང་བྲལ་ཐབས་མེད་པ་ཞིག་ཡིན་པ་དང༌། དེ་དག་ཚང་མས་
གསར་རྩོམ་འཕེལ་རྒྱས་གཏོང་རྒྱུར་ཞབས་འདེགས་ཞུ་དགོས་ཀྱི་རེད། དེས་ན་
རྩོམ་རིག་གི་སྐྱོན་ཡོན་བརྗོད་རྒྱུ་དེ་རིགས་པའི་གཞུང་ལུགས་ཀྱི་ཐོག་ནས་
གསར་རྩོམ་གྱི་ཉམས་མྱོང་དང་ཆོས་ཉིད་ལ་གསལ་བཤད་བྱས་ན་རྩོམ་རིག་
གསར་རྩོམ་གྱི་བྱ་གཞག་ལ་སློབ་སྟོན་གྱི་ནུས་པ་ཐོན་གྱི་ཡོད་པ་མ་ཟད། དུས་
རབས་དེའི་རྩོམ་རིག་གསར་བཅོས་དང་འཕེལ་རྒྱས་ལ་སྐུལ་འདེད་དང་སྔོན་
བསྐྱོད་ཀྱི་ནུས་པ་ཡང་ཐོན་གྱི་ཡོད། རྩོམ་རིག་གི་སྐྱོན་ཡོན་བརྗོད་པའི་བྱ་
གཞག་དེར་མཐོང་ཆེན་བྱས་ཏེ་མི་རྣམས་ཚན་རིག་གི་བྱ་གཞག་འདིར་ཞུགས་
149



ནས་རྩོམ་ཡིག་ལ་དབྱེ་ཞིབ་བྱེད་པ་དང་། གསར་རྩོམ་གྱི་ཉམས་མྱོང་ཕྱོགས་
བསྡོམས། རྩོམ་རིག་གི་ཆོས་ཉིད་འཚོལ་ཞིབ་བྱ་རྒྱུ་བཅས་རིགས་པའི་གཞུང་
ལུགས་ཀྱི་ཐོག་ཏུ་བྱས་རྗེས་འཇོག་གི་ཡོད། སྐྱོན་ཡོན་བརྗོད་རྒྱུ་དེ་རིགས་ནི་
རྩོམ་དེབ་འགའ་རེ་དང་རྩོམ་ཡིག་བྱེ་བྲག་པ་ཞིག་དང་། རྩོམ་པ་པོ་འགའ་རེ་ལ་
ཤུགས་རྐྱེན་ཡོད་པ་ཙམ་གྱིས་མི་ཚད་པར་དུས་རབས་གཅིག་དང་ཡང་ན་དུས་
རབས་འགའ་ ཤས་ ཀྱི་ རིང་ལ་ ཤུགས་ རྐྱེན་ གཏིང་ ཟབ་ ཅིག་ ཐེབས་ ཀྱི་ཡོད།
དཔེར་ན། ཡ་ལི་ཧྲི་ཏོའོ་ཏེ་ཡིས་མཛད་པའི་“ སྙན་ངག་རིག་པ་” ཞེས་པ་དེ་
ནུབ་ཕྱོགས་རྒྱལ་ཁམས་སུ་ དུས་ཡུན་རིང་པོའི་ནང་ཤུགས་རྐྱེན་གཏིང་ཟབ་
བཞག་ཡོད་པ་དང་། ཕྱིས་སུ་མཁས་པ་རྣམས་ཀྱིས་ཁོང་གི་ཐ་སྙད་དེས་བརྗིད་
ཉམས་ལྡན་པའི་ངང་ལོ་ངོ་ཉིས་སྟོང་ལྷག་ཙམ་གྱི་རིང་བཙན་བཟུང་བྱས་ཡོད་
པ་རེད་ཅེས་དཔྱད་གཏམ་བརྗོད་ཡོད་པ་ལྟ་བུའོ། །
རྩོམ་རིག་གི་རྩོམ་ཡིག་ལ་དཔྱད་གཏམ་བརྗོད་རྒྱུ་དང༌། གསར་རྩོམ་གྱི་
ཉམས་མྱོང་ཕྱོགས་བསྡོམས་དང་སྒྱུ་རྩལ་གྱི་ཆོས་ཉིད་འཚོལ་ཞིབ་བྱ་རྒྱུ་བཅས་ནི་
རྩོམ་རིག་གི་སྐྱོན་ཡོན་བརྗོད་པའི་རྩ་བའི་ལས་འགན་ཡིན་ལ། དེ་མིན་རྩོམ་
རིག་འཐབ་ ཕྱོགས་ནང་ གི་ བསམ་ བློའི་འཐབ་རྩོད་བྱེད་ པའི་ འགན་འཁུར་
དགོས་པ་མ་ཟད། ཕྱི་རྒྱལ་དང་རང་རྒྱལ་གྱི་རྩོམ་རིག་གི་ ཤུལ་རྒྱུན་ལ་ཞིབ་
འཇུག་ཀྱང་བྱེད་དགོས་པ་ཡིན། །
གཉིས་ པ། རྩོམ་ རིག་ གི་ སྐྱོན་ ཡོན་ བརྗོད་ པའི་ ཚད་
གཞིའི་སྐོར།
1. རྩོམ་རིག་གི་སྐྱོན་ཡོན་བརྗོད་པའི་ཚད་གཞི་གྲུབ་ཚུལ་དང་འགྱུར་
བའི་ཐད། རྩོམ་རིག་གི་སྐྱོན་ཡོན་བརྗོད་པར་ཚང་མར་ཚད་གཞི་ངེས་ཅན་རེ་
ཡོད། སྐྱོན་ཡོན་བརྗོད་མཁན་གྱིས་ཆབ་སྲིད་ཀྱི་ལྟ་ཚུལ་འགའ་རེ་དང་མཛེས་
15()



སྡུག་གི་ཕུགས་བསམ་ལ་གཞིགས་ཏེ་རྩོམ་ཡིག་ལ་ཞིབ་དཔྱད་བྱས་ནས་གཏན་
འབེབས་བྱེད་ཀྱི་ཡོད་པ་རེད། །
རྩོམ་རིག་ གི་ རྩོམ་ཡིག་ ཇི་ འདྲ་ ཞིག་ ཡིན་ རུང་ དེར་ རྒྱུ་ རྐྱེན་ གཉིས་
འཛོམས་ཡོད་པ་སྟེ་ཕྱོགས་ལྷུང་གི་རང་བཞིན་དང་སྒྱུ་རྩལ་གྱི་རང་བཞིན་ཡོད་
རྐྱེན་རྩོམ་ རིག་ གི་ རྩོམ་ ཡིག་ ལ་ གདེང་ འཇོག་བྱེད་ པའི་ དགོས་ པ་ བྱུང་ ལ།
ཕྱོགས་ལྷུང་གི་རང་བཞིན་དང་སྒྱུ་རྩལ་གྱི་རང་བཞིན་ལ་ལེགས་ཉེས་ཀྱི་གདེང་
འཇོག་བྱེད་པའི་ཚད་གཞི་ ཀྱང་ཡོད་དགོས་པ་རེད། གྲལ་རིམ་ཡོད་པའི་སྤྱི་
ཚོགས་ཀྱི་ནང་དུ་རྩོམ་རིག་སྒྱུ་རྩལ་ནི་གྲལ་རིམ་གི་རང་བཞིན་ལྡན་པ་ཞིག་ཡིན་
ཞིང་། དེས་གང་ལྟར་གྲལ་རིམ་ངེས་ཅན་ཞིག་གི་ཁེ་ཕན་དང༌། བློ་འདོད།
དགོས་འདུན་བཅས་མཚོན་གྱི་ཡོད་ལ། རྩོམ་པ་པོས་ཀྱང་གསར་རྩོམ་བྱེད་
པའི་སྐབས་ སུ་ གྲལ་ རིམ་དེ་རང་གི་ལངས་ཕྱོགས་དང་། ལྟ་ཚུལ། དགོས་
འདུན། རེ་ འདུན་ བཅས་ དང་ མཐུན་ པར་ བརྩམ་ གཞི་ འདེམས་ པ་ དང༌།
བརྩམ་བྱའི་མི་ཡི་ གནས་ལུགས་འགོད་ པ། བརྗོད་དོན་ གཙོ་ བོ་ གཏན་ལ་
འབེབས་པ། འཚོ་བར་དཔྱད་ཞིབ་དང་གདེང་འཇོག་བྱེད་པ་སོགས་ཀྱི་ལམ་
ནས་གྲལ་རིམ་དེ་རང་གི་ཁེ་ཕན་སྒྲུབ་ཐབས་བྱེད་ཀྱི་ཡོད། དེ་ལྟར་གྲལ་རིམ་
ཡོད་པའི་སྤྱི་ཚོགས་ཀྱི་ནང་དུ་གྲལ་རིམ་སོ་སོའི་ཆབ་སྲིད་ཀྱི་ཕྱོགས་ལྷུང་དང་སྒྱུ་
རྩལ་གྱི་ལྟ་ཚུལ་ནས་རྩོམ་རིག་གི་སྐྱོན་ཡོན་བརྗོད་ཀྱི་ཡོད་པ་རེད། རྩོམ་ཡིག་གི་
སྐྱོན་ཡོན་བརྗོད་པའི་ལོ་རྒྱུས་ཐོག་གནའ་དུས་ནས་མཁས་པ་སུ་འདྲ་ཞིག་གི་
ཀྱང་སྐྱོན་ཡོན་ བརྗོད་ པའི་ཚད་ གཞི་ དེ་ རིགས་ མངོན་ གསལ་ དོད་ པོ་ཞིག་
གསུངས་མེད་རུང་རྩོམ་རིག་གི་སྐྱོན་ཡོན་བརྗོད་པའི་ལས་འགུལ་སྤེལ་སྐབས་
གང་ལྟར་ཚད་གཞི་དེ་གཉིས་ལ་གཞིགས་ཏེ་གདེང་འཇོག་བྱེད་ཀྱི་ཡོད། ཕྱིས་
སུ་བློ་མཐུན་མའོ་ཙེ་ཏུང་གིས་“ རིག་རྩལ་སྐོར་གྱི་སྐྱོན་ཡོན་བརྗོད་རྒྱུར་ཚད་
གཞི་གཉིས་ཡོད། གཅིག་ནི་ཆབ་སྲིད་ཀྱི་ཚད་གཞི་རེད། གཅིག་ནི་སྒྱུ་རྩལ་གྱི་
151



ཚད་གཞི་རེད།” ཅེས་གསལ་སྟོན་གནང་ཡོད་པ་རེད།
ཆབ་སྲིད་ཀྱི་ཚད་གཞི་ཞེས་པ་ནི་རྩོམ་རིག་རྩོམ་ཡིག་གི་ཕྱོགས་ལྷུང་རང་
བཞིན་ལ་གདེང་འཇོག་གམ་ཚོད་དཔག་བྱ་རྒྱུ་དེ་ཡིན་ཞིང༌། རྩོམ་རིག་ནི་ཆབ་
སྲིད་ ཀྱི་ དྲིལ་ བསྒྲགས་ ཡིག་ རིགས་ ཤིག་མ་ ཡིན་ པར་དེའི་ ནང་ དུ་ མི་ སྣའི་
གཟུགས་བརྙན་དང༌། མི་རྣམས་ཀྱི་འཚོ་བ་འབྲི་གི་ཡོད་ལ། རྩོམ་པ་པོས་འཚོ་
བ་དངོས་ལ་འཛིན་པའི་ངོས་འཛིན་དང་ གདེང་འཇོག་ཀྱང་གསལ་པོ་ཞིག་
མཚོན་གྱི་ཡོད་པར་བརྟེན་ཕྱོགས་ལྷུང་གི་རང་བཞིན་ཞེས་པ་ནི་རྩོམ་ཡིག་ཁྱོན་
ཡོངས་ཀྱི་མ་ལག་ནང་དུ་རང་གཟུགས་གསལ་རྗེན་དུ་ཐོན་པའི་བསམ་པའི་
ནང་དོན་དང་སྤྱི་ཚོགས་ཀྱི་དོན་སྙིང་དེ་ཡིན་དགོས་པ་རེད། །
སྒྱུ་རྩལ་གྱི་ཚད་གཞི་ནི་རྩོམ་རིག་རྩོམ་ཡིག་གི་སྒྱུ་རྩལ་གྱི་རང་བཞིན་མཐོ་
དམན་ལ་ཚོད་དཔག་བྱ་རྒྱུ་དེ་ཡིན། སྒྱུ་རྩལ་གྱི་རང་བཞིན་ཞེས་པ་ཇི་འདྲ་ཞིག་
ཡིན་ཞེ་ན། དེ་ནི་རྩོམ་རིག་རྩོམ་ཡིག་ལས་གསལ་བའི་དམིགས་བསམ་གྱི་རང་
བཞིན་དེ་ཡིན་ཞིང་། སྒྱུ་རྩལ་དང༌། ཚན་རིག མཚན་ཉིད་རིག་པ། ཀུན་
སྤྱོད་སོགས་ནི་སྤྱི་ཚོགས་ཀྱི་འདུ་ཤེས་ཡིན་པ་དང་། ཚང་མ་དངོས་ཡོད་འཚོ་བ་
མཚོན་པ་ཞིག་ཡིན་རུང་། སྒྱུ་རྩལ་གྱིས་དངོས་ཡོད་མཚོན་སྟངས་མི་འདྲ་ཞིང་།
དེས་ཚན་རིག་དང་འདྲ་བར་དོན་སྤྱི་དང་། སྤྱི་འགྲོས། རིགས་པའི་གཞུང་
ལུགས་བཅས་ལ་བརྟེན་ནས་དངོས་ཡོད་གནས་ཚུལ་མཚོན་པ་དེ་འདྲ་མ་ཡིན་
པར་གསོན་ཉམས་ལྡན་པ་དང་། ཞིབ་ཕྲ། མི་སེམས་མགུ་བ་བཅས་ཀྱི་སྒྱུ་རྩལ་
གྱི་གཟུགས་བརྙན་ལ་བརྟེན་ནས་དངོས་ཡོད་འཚོ་བ་མཚོན་པར་བྱེད་པ་དེ་
རེད། དེ་ནི་སྒྱུ་རྩལ་དང་སྤྱི་ཚོགས་ཀྱི་འདུ་ཤེས་འཛིན་སྟངས་གཞན་གྱི་དབར་
མི་འདྲ་བའི་ས་དེ་ཡིན་པ་དང་། སྒྱུ་རྩལ་གྱི་དམིགས་བསལ་གྱི་ཁྱད་ཆོས་དེ་
ཡིན། གསོན་ཉམས་ལྡན་པ་དང་མི་སེམས་མགུ་བའི་སྒྱུ་རྩལ་ གྱི་གཟུགས་
བརྙན་ཞིག་མེད་ཚེ་དེ་སྒྱུ་རྩལ་གྱི་རིགས་སུ་མི་འགྲོ་ལ། མི་སེམས་ལ་གཡོ་འགུལ་
152



ཐེབས་པའི་སྒྱུ་རྩལ་གྱི་ནུས་ཤུགས་ཀྱང་ཐོན་མི་སྲིད། སྒྱུ་རྩལ་པ་དངོས་འབྲེལ་
ཞིག་ཡིན་ཕྱིན་གསོན་ཉམས་ལྡན་པ་དང༌། ཞིབ་ཕྲ། མི་སེམས་མགུ་བའི་སྒྱུ་
རྩལ་གཟུགས་བརྙན་གསར་སྐྲུན་བྱེད་ཐུབ་པས་མ་ཚད། གཟུགས་བརྙན་དེ་
རིགས་དཔེ་མཚོན་དུ་འགྱུར་བར་བྱས་ནས་དཔེ་མཚོན་ཅན་དུ་གྱུར་པའི་ཞིབ་
ཕྲའི་ཚོར་སྣང་གི་གཟུགས་ལ་བརྟེན་ནས་འཚོ་བ་མཚོན་ཐུབ་པ་ཞིག་བྱེད་དགོས་
པ་རེད། རྩོམ་རིག་གི་ཐོག་མར་ཀློག་པ་པོའི་བརྩེ་དུང་གི་ཡུལ་ཁམས་སུ་སྐུལ་མ་
བཏང་ཞིང་། ཁོ་ཚོའི་བློ་རིག་སྔར་ལས་ལྷག་པར་རྒྱས་ནས་རང་ངོས་ཀྱི་སྤྱི་
ཚོགས་ཀྱི་འཚོ་བར་ངོས་འཛིན་ཡང་དག་ཅིག་བྱེད་རྒྱུར་བློ་སྒོ་འབྱེད་ཀྱི་ཡོད།
དེར་བརྟེན་རྩོམ་ཡིག་གི་ནང་རྩོམ་རིག་གི་དམིགས་བསལ་རང་བཞིན་གསལ་
པོར་མངོན་ཐུབ་མིན་གྱི་ཐོག་ནས་སྒྱུ་རྩལ་གྱི་རང་བཞིན་མཐོ་དམན་དང་ཚད་
གཞི་ཇི་འདྲ་ཞིག་སླེབས་ཡོད་མེད་མཐོང་ཐུབ་ཀྱི་ཡོད་པས་སོ། །
རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེ་ཡང་ལག་ལེན་དངོས་ཀྱི་
ནང་ནས་རིམ་བཞིན་གྲུབ་པ་ཞིག་ཡིན་ལ། རྒྱུན་ཆད་མེད་པར་འགྱུར་ལྡོག་
ཀྱང་འགྲོ་བཞིན་ཡོད། དེར་གཤམ་གསལ་གྱི་རྒྱུ་རྐྱེན་འདི་འདྲ་འགའ་ཤས་ཀྱིས་
ཚོད་འཛིན་ཐེབས་པ་སྟེ། (1)རྩོམ་རིག་འཕེལ་རྒྱས་ཀྱི་གནས་ཚུལ་དེས་ཚོད་
འཛིན་བྱེད་ཅིང་། དུས་རབས་གཅིག་གི་རྩོམ་རིག་གི་ཆུ་ཚད་དེ་ཚད་གཞི་ཇི་
འདྲ་ཞིག་ལ་སླེབས་ཡོད་པ་ནི་དུས་རབས་དེའི་རྩོམ་རིག་གི་འགྲོ་ཕྱོགས་དང་
ཕྱོགས་ལྷུང་གི་ངོ་བོ་ག་འདྲ་ཞིག་མངོན་ཐུབ་པ་དེ་དག་འདྲ་མིན་སྣ་ཚོགས་གྱི་
ཕྱོགས་ནས་རྩོམ་རིག་གི་སྐྱོན་ཡོན་བརྗོད་པའི་ཚད་གཞི་འཛུགས་རྒྱུར་ཤུགས་
རྐྱེན་ངེས་ཅན་ཞིག་ལྡན་ཡོད། (2)དབང་བསྒྱུར་གྲལ་རིམ་དང་ཕྱོགས་ཁག་སོ་
སོའི་ཆབ་སྲིད་ཀྱི་ལྟ་ཚུལ་དང༌། མཛེས་རིག་གི་དགའ་སྣང་སོགས་ཀྱི་ཚོད་
འཛིན་ཐེབས་པ་སྟེ། དུས་རབས་སོ་སོའི་དབང་བསྒྱུར་གྲལ་རིམ་དང་ཚོགས་
ཁག་སོ་སོས་ས་ཆ་དེ་དང་ཡང་ན་དུས་སྐབས་དེའི་ཆབ་སྲིད་ཀྱི་དགོས་མཁོར་
153



གཞིགས་ཏེ་ཁོ་ཚོའི་བསམ་བློའི་ལྟ་ཚུལ་དང་། བརྩེ་དུང་། བསམ་པའི་འཆར་
སྒོ། སྒྲུབ་སེམས། དགའ་ཞེན་སོགས་རྩོམ་ཡིག་ནང་དུ་འཐིམ་པར་བྱས་ཡོད་
ལ། རྩོམ་ཡིག་གི་སྐྱོན་ཡོན་བརྗོད་པའི་ནང་དུ་ཡང་མངོན་ཡོད་པ་རེད། (3)
མི་དམངས་མང་ཚོགས་ཀྱི་སྤྱི་ཚོགས་དང་མཛེས་རིག་གི་ཕུགས་བསམ་དང༌།
ཚད་གཞི་མི་འདྲ་བའི་ཡར་ཐོན་གྱི་ལངས་ཕྱོགས། དེ་མིན་མང་ཚོགས་ཀྱི་རེ་
འདོད་གསལ་སྟོན་བྱེད་ཅིང་། ཡང་དག་པའི་གསར་རྩོམ་གྱི་ཕྱོགས་ལྷུང་རྒྱུན་
འཁྱོངས་བྱེད་མཁན་གྱི་རྩོམ་པ་པོ་དང་རྩོམ་རིག་སྐྱོན་ཡོན་བརྗོད་མཁན་གྱི་སྤྱི་
ཚོགས་ཀྱི་ལྟ་ཚུལ་དང༌། མཛེས་རིག་གི་ལྟ་ཚུལ་གྱིས་ཚོད་འཛིན་བྱེད་ཀྱི་ཡོད་པ་
རེད།
གོང་སྨོས་ཀྱི་རྒྱུ་རྐྱེན་གསུམ་པོ་དེ་ལོ་རྒྱུས་ཀྱི་ཆུ་རྒྱུན་རིང་པོའི་ནང་དུ་རྒྱུན་
ཆད་མེད་པར་འགྱུར་ལྡོག་འགྲོ་ཞིང་། དུས་རབས་སོ་སོ་དང་གྲལ་རིམ་སོ་སོའི་
སྐྱོན་ཡོན་བརྗོད་པའི་ཚད་གཞི་དེར་དུས་རབས་ཀྱི་རང་བཞིན་དང་གྲལ་རིམ་གྱི་
རང་བཞིན་ཡོད་པ་ཞིག་ཡིན། བློ་མཐུན་མའོ་ཙེ་ཏུང་གིས་“ ང་ཚོས་སྤོམ་ཚིག་
དང་གཏན་ནས་འགྱུར་བ་མེད་པའི་ཆབ་སྲིད་ཀྱི་ཚད་གཞི་དེ་ཁས་ལེན་གྱི་མེད།
སྤོམ་ཚིག་དང་གཏན་ནས་འགྱུར་བ་མེད་པའི་སྒྱུ་རྩལ་གྱི་ཚད་གཞི་དེ་ཡང་ཁས་
ལེན་གྱི་མེད། གྲལ་རིམ་ཡོད་པའི་སྤྱི་ཚོགས་སོ་སོའི་གྲལ་རིམ་སོ་སོར་ཆབ་སྲིད་
ཀྱི་ཚད་གཞི་མི་འདྲ་བ་རེ་དང་སྒྱུ་རྩལ་གྱི་ཚད་གཞི་མི་འདྲ་བ་རེ་ཡོད་པ་རེད།'' ཅི
ཅེས་གསུངས། ཚན་རིག་དང་མཐུན་པའི་རྩོམ་རིག་གི་སྐྱོན་ཡོན་བརྗོད་པའི་
ཚད་གཞི་དེར་ཕྱི་རོལ་ཡུལ་གྱི་རང་བཞིན་དང་ལག་ལེན་གྱི་རང་བཞིན་ལྡན་ཡོད་
པ་མ་ཟད། མང་ཚོགས་ཀྱི་རེ་འདོད་དང་། སྤྱི་ཚོགས་ཀྱི་གླེང་ཕྱོགས་མང་ཆེ་
བའི་ཚབ་བྱེད་ལ་མང་ཚོགས་ཀྱིས་དངོས་འབྲེལ་ཞིབ་བཤེར་བྱེད་པ་ཞིག་ཡིན།
དེས་ན་མི་དམངས་མང་ཚོགས་ཀྱི་སྤྱི་ཚོགས་ཀྱི་ཕུགས་བསམ་དང་མཛེས་རིག་
གི་ཕུགས་བསམ་དེ་ནི་རྩོམ་རིག་གི་སྐྱོན་ཡོན་བརྗོད་པའི་ཚད་གཞི་དེ་གྲུབ་པ་
154



དང་འགྱུར་བ་འགྲོ་རྒྱུའི་ཐད་ཐག་གཅོད་ཀྱི་རང་བཞིན་ལྡན་པའི་རྒྱུ་རྐྱེན་ཞིག་
ཡིན་ནོ། །
2. བསམ་བློའི་ཚད་གཞིའི་ཐད། འབྱོར་མེད་གྲལ་རིམ་གྱི་ཆབ་སྲིད་
ཚད་གཞི་ཞེས་པ་ནི་འབྱོར་མེད་གྲལ་རིམ་གྱི་ཆབ་སྲིད་རེ་བ་དང་རྒྱ་ཆེའི་མང་
ཚོགས་ཀྱི་ཁེ་ཕན་ལ་གཞིགས་ཏེ་རྩོམ་རིག་རྩོམ་ཡིག་གི་བསམ་བློའི་ནང་དོན་
དང་སྤྱི་ཚོགས་ཀྱི་དོན་སྙིང་ལ་བརྟག་དཔྱད་བྱེད་རྒྱུ་དེ་ཡིན་དགོས། འོན་ཏེ་
འདིར་བརྗོད་པའི་ཆབ་སྲིད་ཅེས་པ་ནི་གཅིག་ནས་གྲལ་རིམ་གྱི་ཆབ་སྲིད་དང༌།
མི་དམངས་མང་ཚོགས་ཀྱི་ཆབ་སྲིད། གཉིས་ནས་འབྱོར་མེད་གྲལ་རིམ་གྱི་རྩ་
བའི་ཆབ་སྲིད་ཀྱི་ཁེ་ཕན་དེ་ཡིན་པ་ལས། དུས་སྐབས་གཅིག་རིང་གི་ཆབ་སྲིད་
ཀྱི་ལས་འགན་དང་བྱེད་བྲག་གི་སྲིད་ཇུས་དོན་ཚན་ཞིག་ནི་མ་ཡིན། དེར་
བརྟེན་རྩོམ་རིག་རྩོམ་ཡིག་གི་ཕྱོགས་ལྷུང་རང་བཞིན་ལ་དཔྱད་ཞིབ་བྱེད་པའི་
ཚད་གཞི་དེ་མི་སྣ་ཉུང་ཤས་ཤིག་དང་གོང་མས་གཏན་ལ་ཕབ་པ་ཞིག་མ་ཡིན་ལ།
དུས་སྐབས་གཅིག་རིང་གི་ཆབ་སྲིད་ལས་འགན་གྱི་དགོས་མཁོར་བསྟུན་ཏེ་
བཀའ་ཡིས་བཅད་པ་ཞིག་ཀྱང་མ་ཡིན། རྩོམ་ཡིག་གི་ཕྱོགས་ལྷུང་རང་བཞིན་
ལ་ཞིབ་དཔྱད་བྱེད་པའི་ཚེ་ངེས་པར་དུ་རྩོམ་རིག་དང་སྟེང་གི་བཀོད་པའི་འདུ་
ཤེས་འཛིན་སྟངས་གཞན་གྱིས་བརྩི་སྲུང་བྱེད་པའི་སྤྱིའི་ཆོས་ཉིད་ལ་བསམ་
གཞིགས་བྱེད་དགོས་པ་མ་ཟད། ད་དུང་འདུ་ཤེས་འཛིན་སྟངས་གཞན་དང་མི་
འདྲ་བའི་རྩོམ་རིག་གི་དམིགས་བསལ་གྱི་ཆོས་ཉིད་ལ་ཡང་བསམ་བློ་གཏོང་
དགོས་པ་རེད། ལེ་ཉིན་གྱིས་“ རྩོམ་རིག་བྱ་གཞག་གིས་དེ་བས་ཀྱང་འགྱུར་
མེད་ཀྱི་སྒོ་ནས་ཆ་སྙོམས་དང་། འདྲ་མཚུངས། ཉུང་བས་མང་བར་བརྩི་
བཀུར་བྱེད་པ་བཅས་གཏན་ནས་བྱེད་མི་རུང་བ་ནི་རྩོད་བྲལ་རེད། རྩོམ་རིག་
གི་བྱ་གཞག་དེས་ངེས་པར་དུ་རང་སོ་སོའི་གསར་རྩོམ་རང་བཞིན་དང༌། རང་
གི་དགའ་ཞེན་བྱེད་ཡུལ་ཡངས་ཤིང་རྒྱ་ཆེ་བ་ཞིག་ཡོང་བ་དང་། བསམ་བློ་དང་
155



འཆར་སྒོ། རྣམ་པ་དང་ནང་དོན་བཅས་ཀྱི་ཐད་འགྲོ་ལམ་ཡངས་ཤིང་རྒྱ་ཆེ་བ་
ཞིག་ཡོང་བའི་འགན་ལེན་བྱེད་དགོས་” ཞེས་གསུངས། ལེ་ཉིན་གྱིས་རྩོམ་
རིག་དེ་ངེས་པར་དུ་ཏང་གི་བྱ་གཞག་གི་ཆ་ཤས་ཤིག་ཏུ་འགྱུར་བ་བྱེད་རྒྱུའི་རྩ་
དོན་འདོན་པ་གནང་བ་དང་དུས་མཚུངས་ང་ཚོར་ངེས་པར་དུ་རྩོམ་རིག་གི་
དམིགས་བསལ་རང་བཞིན་ལ་དོ་སྣང་གང་གཟབ་བྱེད་དགོས་པའི་བསླབ་བྱ་
ནན་ཏན་གནང་བ་རེད། ཏེང་ཞའོ་ཕིང་གིས་“ རྩོམ་རིག་སྒྱུ་རྩལ་གྱི་རྩོམ་རིག་
ཕུལ་བྱུང་དང་འཁྲབ་སྟོན་སྒྱུ་རྩལ་གྱི་གྲུབ་འབྲས་ཕུལ་བྱུང་གསར་སྐྲུན་བྱེད་ཐུབ་
པ་ཞིག་ཡོང་བ་བྱེད་དགོས་པ་ལས། བཀའ་འབེབས་བཀོད་འདོམས་བྱ་རྒྱུ་མེད་
པ་དང་། རྩོམ་རིག་སྒྱུ་རྩལ་དེ་གནས་སྐབས་དང་། ཞིབ་ཕྲ། ཐད་ཀ་བཅས་
ཀྱི་ཆབ་སྲིད་ཀྱི་ལས་འགན་ལ་བསྟུན་དགོས་རྒྱུའི་བླང་བྱ་འདོན་རྒྱུ་མེད་” ི ཅེས་
དང༌། ཡང་ཁོང་གིས “ རིག་རྩལ་གསར་རྩོམ་དང་རིག་རྩལ་སྐོར་སྐྱོན་ཡོན་
བརྗོད་པའི་ཁྱབ་ཁོངས་ནང་སྲིད་འཛིན་ཐོག་ནས་བཀའ་འབེབས་པའི་རིགས་
ངེས་པར་དུ་མེད་པ་བཟོ་དགོས། གལ་ཏེ་བྱེད་སྟངས་དེ་ཏང་གི་འགོ་ཁྲིད་རྒྱུན་
འཁྱོངས་བྱེད་པ་ཞིག་ཏུ་བརྩིས་ན་དེའི་འབྲས་བུར་བྱ་བའི་ལྡོག་ཕྱོགས་ལ་འགྲོ་
བ་ལས་འོས་མེད” 6 ཅེས་གསུངས། རྩོམ་ཡིག་གི་བསམ་བློའི་ཕྱོགས་ལྷུང་ལ་
སྐྱོན་ཡོན་བརྗོད་པའི་སྐབས་སུ་ངེས་པར་དུ་རྩོམ་ཡིག་དེས་སྒྱུ་རྩལ་གྱི་གཟུགས་
བརྙན་བརྒྱུད་དེ་མཚོན་པར་བྱས་ཡོད་པའི་བསམ་པའི་ནང་དོན་དང་སྤྱི་ཚོགས་
ཀྱི་དོན་སྙིང་ལ་དབྱེ་འབྱེད་དང་ཞིབ་འཇུག་བཅས་བྱས་ཏེ་ལེགས་ཆ་དང་ཞན་
ཆ། བླང་དོར་གྱི་ཕྱོགས་ཇི་ཡོད་ཤེས་རྟོགས་བྱེད་དགོས་པ་མ་ཟད། སྤྱི་ཚོགས་
ཀྱི་འཚོ་བ་དངོས་དང་མཐུན་ཞིང་། གསོན་ཉམས་ལྡན་པ་དང་ཡིད་དབང་
འཕྲོག་པའི་སྒྱུ་རྩལ་གྱི་ཐོག་ནས་འཚོ་བ་སྙིང་བསྡུས་བྱས་ཏེ་སྤྱི་ཚོགས་ཀྱི་འཚོ་བ་
ཕུན་སུམ་ཚོགས་པ་དེའི་དཔེ་རིས་དང༌། ཡང་ན་འཚོ་བའི་ངོ་བོའི་ཕྱོགས་
འགའ་ཤས་ཐེར་འདོན་བྱས་ཡོད་མེད་ལ་ལྟ་དགོས་ལ། ཡང་མི་དམངས་མང་
156



ཚོགས་ཀྱི་རེ་འདོད་དང༌། ཕུགས་བསམ། མི་དམངས་ཀྱི་བསམ་པའི་དགོས་
མཁོ་སྐོང་ཐབས་བྱས་ཡོད་མེད་ལ་ཡང་ཞིབ་དཔྱད་བྱེད་དགོས་པ་ཞིག་རེད། །
རྩོམ་རིག་གི་ཐོག་ནས་མཚོན་པའི་སྤྱི་ཚོགས་ཀྱི་འཚོ་བ་དེ་རྒྱ་ཆེ་ཞིང་
གཏིང་ཟབ་པ་དང༌། ལོ་རྒྱུས་དུས་རིམ་སོ་སོའི་ནང་འགྱུར་ལྡོག་མང་བ། སྐྱེ་
སྟོབས་ཀྱི་དཔལ་འབར་བའི་བྱ་དངོས་སྣ་ཚོགས་ཡོད་པ་ཞིག་ཡིན་ལ། ཚད་
མཐོའི་དངོས་པོའི་དཔལ་ཡོན་དང་བསམ་པའི་དཔལ་ཡོན། དེ་མིན་གནའ་
རབས་ཀྱི་སྤྱི་ཚོགས་འཚོ་བ་དང་། ད་ལྟའི་ཆབ་སྲིད་ཀྱི་འཚོ་བ། ཡང་ན་ད་
ལྟའི་ཆབ་སྲིད་ཀྱི་འཚོ་བ་དང་འབྲེལ་བ་དམ་ཟབ་ཡོད་པའི་ཕྱོགས་སྣ་ཚོགས་པ་
ཞིག་བྲིས་ཡོད་རྐྱེན་རྩོམ་ཡིག་དེ་དག་གི་བསམ་བློའི་ཕྱོགས་ལྷུང་ནི་ཤིན་ཏུ་རྙོག་
གྲ་ཆེ་བ་ཞིག་ཡིན་ཞིང་། རྩོམ་ཡིག་འགའ་རེས་འཚོ་བའི་དཔེ་རིས་བྲིས་པ་དེ་
དག་ད་ལྟའི་ཆབ་སྲིད་དང་ཡང་ན་ཆབ་སྲིད་དང་ཐད་ཀའི་འབྲེལ་བ་དམ་ཟབ་
ཡོད་ཅིང་། རྩོམ་པ་པོས་ད་ལྟའི་ཆབ་སྲིད་ལ་འཛིན་པའི་རྣམ་འགྱུར་དང་
གདེང་འཇོག་གསལ་མཚོན་བྱས་ཡོད་པ་དང་། ཡང་འགའ་རེས་རྩོམ་ཡིག་གི་
ནང་ད་ལྟའི་ཆབ་སྲིད་ལ་འཛིན་པའི་རྣམ་འགྱུར་གསལ་སྟོན་བྱས་མེད་པར་ད་
ལྟའི་ཆབ་སྲིད་ལས་བརྗོད་དོན་རྒྱང་རིང་ཙམ་གནས་པ་དང༌། འགའ་རེས་
གནའ་རབས་ཀྱི་འཚོ་བ་འབྲི་བ་བརྒྱུད་དེ་ད་ལྟའི་གནས་ཚུལ་ལ་ཟུར་ཟ་དང་
ཤུགས་བསྟན་བྱེད་ཀྱི་ཡོད། འོན་ཏེ་དེ་དག་ཚང་མར་བསམ་བློའི་ཕྱོགས་ལྷུང་
མེད་པ་ཞིག་གཏན་ནས་མ་ཡིན་པར་བསམ་བློའི་ཕྱོགས་ལྷུང་དེ་མི་ཚེ་དང༌། ལོ་
རྒྱུས། མཛའ་མཐུན། མཛའ་ སེམས་དང་མི་ཆོས། ཀུན་སྤྱོད་ སོགས་ཀྱི་
གནད་དོན་ཐད་འཛིན་པའི་ལྟ་ཚུལ་ནས་མཚོན་པར་བྱས་ཡོད་པ་རེད། དེར་
བརྟེན་རྩོམ་ཡིག་གི་བསམ་བློའི་ཕྱོགས་ལྷུང་ལ་དབྱེ་ཞིབ་བྱེད་སྐབས་ངེས་པར་དུ་
རྩོམ་ཡིག་དེ་ལས་འདོན་སྤྲོད་བྱས་པའི་འཚོ་བའི་བརྗོད་དོན་ལ་གཞིགས་ཏེ་ཞིབ་
ཕྲའི་དབྱེ་ཞིབ་བྱེད་དགོས་ལ། ཕྱི་རོལ་ཡུལ་གྱི་རང་བཞིན་ཆབ་སྲིད་ཀྱི་ཚད་
157



གཞི་རྒྱུན་འཁྱོངས་བྱས་ཏེ་རྩོམ་རིག་སྣ་ཚོགས་ཀྱི་བསམ་བློའི་ཕྱོགས་ལྷུང་ཆེས་
རྙོག་འཛིང་ཆེ་བ་དེ་དག་ལའང་ཞིབ་དཔྱད་བྱེད་དགོས་པ་རེད། །
མའོ་ཙེ་ཏུང་གིས“ ང་ཚོའི་རེ་འདུན་ནི་ཆབ་སྲིད་དང་སྒྱུ་རྩལ་གཅིག་
གྱུར་ཡོང་བ་དང༌། ནང་དོན་དང་རྣམ་པ་གཅིག་གྱུར་ཡོང་བ། གསར་བརྗེའི་
ཆབ་སྲིད་ནང་དོན་དང་ཕུན་སུམ་ཚོགས་གང་ཐུབ་བྱེད་དགོས་པའི་སྒྱུ་རྩལ་གྱི་
རྣམ་པ་གཅིག་གྱུར་ཡོང་བ་བཅས་བྱེད་རྒྱུ་དེ་རེད” ཅེས་གསུངས། ང་ཚོའི་
རྩོམ་རིག་ནི་སྤྱི་ཚོགས་རིང་ལུགས་ཀྱི་རྩོམ་རིག་ཡིན་པ་དེས་རྩོམ་རིག་གི་ངོ་བོ་
ཐག་གཅོད་བྱས་ཡོད་པས་རྩོམ་ཡིག་གི་བརྗོད་བྱའི་ཐད་གསར་བརྗེའི་ཁེ་ཕན་
རང་བཞིན་གསལ་མཚོན་བྱེད་དགོས་པ་དང་། རྩོམ་ཡིག་ གི་བསམ་ བློའི་
ཕྱོགས་ལྷུང་ལ་དཔྱད་ཞིབ་བྱེད་པའི་སྐབས་སུ་རྩོམ་ཡིག་གི་བརྗོད་དོན་གྱི་དངོས་
ཡོད་རང་བཞིན་མཐོང་དགོས་པ་མ་ཟད། དུས་མཚུངས་“ གཞི་རྩའི་རྩ་དོན་
བཞི་” དང་མཐུན་ཡོད་མེད་ལ་ཞིབ་བཤེར་ཡང་བྱེད་དགོས་པ་ཞིག་ཡིན། དེར་
བརྟེན་རྩོམ་ཡིག་གི་དངོས་ཡོད་རང་བཞིན་དང་ཕྱོགས་ལྷུང་རང་བཞིན་གྱི་རེ་
དོན་ཟུང་འབྲེལ་བྱས་ཡོད་མེད་གཤམ་གསལ་དོན་གནད་འདི་གཉིས་ལ་དོ་སྣང་
བྱེད་དགོས་པ་ཞིག་རེད་སྙམ། །
(1) རྩོམ་པ་པོས་ད་ལྟའི་དངོས་ཡོད་འཚོ་བར་འཛིན་པའི་རྣམ་འགྱུར་
ལ་ལྟ་དགོས་པ་སྟེ། དུས་རབས་ཀྱི་འཚོ་བ་དངོས་དེ་ཇི་མ་ཇི་བཞིན་བྲིས་ཤིང་
འཚོ་བའི་ངོ་བོ་གསལ་མཚོན་བྱས་ཡོད་དམ། ཡང་ན་འཚོ་བའི་ངོ་བོ་དེ་རྫུན་
བཟོ་དང་འཁྱོག་བཤད་བྱས་ཡོད། དུས་རབས་ཀྱི་འཚོ་བའི་ནང་གནས་པའི་
འགལ་བའི་དངོས་གཞི་མཐོང་བར་བྱས་ཡོད་དམ། ཡང་ན་འགལ་བ་དེ་དག་
ལས་གང་ཐུབ་ཀྱིས་གཡོལ་ཐབས་བྱས་ཡོད་པའི་གནད་དོན་དེ་དག་ནས་མངོན་
ཚུལ་མི་འདྲ་བ་གཉིས་མཐོང་ཐུབ་པ་སྟེ། འཇིག་རྟེན་གྱི་ལྟ་ཚུལ་དང་སྒྱུ་རྩལ་གྱི་
ལྟ་ཚུལ་ཡིན་ཞིང་། དེས་རྩོམ་པ་པོའི་བསམ་བློའི་སྤུས་ཚད་མངོན་ཐུབ་པ་མ་
158



ཟད། རྩོམ་ཡིག་དེའི་བླ་སྲོག་ཀྱང་ཐག་གཅོད་བྱེད་ཀྱི་ཡོད་པ་རེད།
སྤྱི་ཚོགས་རིང་ལུགས་ཀྱི་དེང་རབས་ཅན་བཞི་འཛུགས་སྐྲུན་བྱེད་པའི་ལོ་
རྒྱུས་ཀྱི་དུས་རབས་གསར་པའི་ནང་ད་དུང་དཔོན་ཉམས་རིང་ལུགས་དང༌།
བཀས་བཀོད་རྒྱུད་འཛིན་གྱི་སྲིད་དབང་སྒེར་གཅོད་བྱེད་པའི་ལམ་ལུགས་ཀྱི་
ལྷག་འཕྲོ་དང་། ཁྱད་དབང་གི་བསམ་བློ་རེངས་པོར་འགྱུར་བའི་སྣང་ཚུལ་
དང༌། བཤུ་གཞོག་གྲལ་རིམ་གྱི་བསམ་བློ་དང་ཐོན་སྐྱེད་ཆུང་བ་བྱེད་མཁན་གྱི་
རྙིང་ཞེན་གུ་དོག་གི་བསམ་པའི་ཤུགས་རྐྱེན། སྲིད་གཞུང་མེད་པའི་རིང་ལུགས་
དང༌། རང་དོན་རིང་ལུགས་མཐར་སོན་པའི་བཀག་རྒྱ་སོགས་གནས་ཡོད་ལ།
འགལ་རྐྱེན་དེ་དག་ནི་ཕྱི་རོལ་ཡུལ་དུ་གནས་པའི་སྤྱི་ཚོགས་ཀྱི་སྣང་ཚུལ་ཞིག་
ཡིན། གལ་ཏེ་རྩོམ་པ་པོས་ཚོར་བ་སྐྱེན་པོས་འགལ་རྐྱེན་དེ་དག་ཤེས་རྟོགས་
བྱུང་ཞིང་དཔའ་ངར་ཆེ་སྐྱེད་དང་བློ་ཁོག་ཆེན་པོས་སྤྱི་ཚོགས་ཀྱི་འགལ་བ་དེ་
དག་གི་དངོས་གཞི་རྩོམ་འབྲི་བྱས་ཏེ་མི་དམངས་མང་ཚོགས་ཀྱིས་སྒྱིད་ལུག་གི་
སྣང་ཚུལ་དེ་རིགས་ལ་འཐབ་རྩོད་བྱེད་པའི་དུས་རབས་ཀྱི་སྙིང་སྟོབས་མངོན་
ཡོད་ཚེ་རྩོམ་ཡིག་དེའི་བསམ་བློའི་ཕྱོགས་ལྷུང་ནི་བསྡུ་ལེན་བྱེད་འོས་པ་ཞིག་
ཡིན། འདིར་ད་དུང་བསྔགས་བརྗོད་དང་ཐེར་འདོན་གྱི་གནད་དོན་ཞིག་ཡོད།
སྤྱི་ཚོགས་ཀྱི་དངོས་ཡོད་འབྲེལ་བ་དང་འགལ་ཟླའི་རྣམ་པ་ཇི་བཞིན་དུ་འབྲི་བ་
དང་། བརྗོད་བྱའི་ ཐད་བསྔགས་བརྗོད་ གཙོ་བོ་བྱས་ན་འགྲིག་ལ། ཐེར་
འདོན་བྱ་རྒྱུ་གཙོ་བོར་བྱས་ནའང་འགྲིག་པ་མ་ཟད། བསྔགས་བརྗོད་དང་ཐེར་
འདོན་མཉམ་བསྲེས་བྱས་ཏེ་འབྲི་ནའང་ཆོག་པ་ཞིག་ཡིན་མོད། བསྔགས་
བརྗོད་དང་ཐེར་འདོན་ནི་རྩོམ་ཡིག་གི་བསམ་བློའི་ཕྱོགས་ལྷུང་ལ་བརྡར་ ཤ་
གཅོད་པའི་གཞི་འཛིན་ས་ཞིག་མ་ཡིན་པར་ཆེས་གལ་ཆེ་བ་ཞིག་ནི་རྩོམ་པ་པོས་
ལངས་ཕྱོགས་དང་རྣམ་འགྱུར་ཇི་འདྲ་ཞིག་གི་ཐོག་ནས་བསྔགས་བརྗོད་དང་
ཐེར་འདོན་བྱས་ཡོད་དང༌། བསྔགས་བརྗོད་དང་ཐེར་འདོན་བྱས་པའི་བྱ་
159



དངོས་དེ་དག་སྤྱི་ཚོགས་ཀྱི་གནས་ཚུལ་དངོས་ཏག་ཏག་ཅིག་མཚོན་ཡོད་མེད་
ལ་ལྟ་དགོས་ལ། ཕྱོགས་ལྷུང་རང་བཞིན་གྱི་རེ་འདུན་དང་དངོས་ཡོད་རང་
བཞིན་གྱི་རེ་འདུན་དང་རྦད་དེ་གཅིག་གྱུར་བྱུང་ཡོད་མེད་ལ་ཡང་ལྟ་དགོས་པ་
ཞིག་ཡིན། །
(2) རྩོམ་རིག་ནི་དུས་རབས་ཀྱི་སྙིང་གཏམ་ཡིན་སྟབས་མི་དམངས་
ཀྱིས་ཕུགས་བསམ་དང་ རེ་ དོན་མཚོན་ དགོས་ པ་ དང་། དམིགས་ཡུལ་ དེ་
མངོན་འགྱུར་ཆེད་རྩོམ་པ་པོ་ངེས་པར་འཚོ་བ་དངོས་ཀྱི་ནང་དུ་ཞུགས་ནས་ལྟ་
སྦྱོང་ཞིབ་མོ་དང་ཞིབ་འཇུག་གང་ལེགས་བྱས་ཏེ་མང་ཚོགས་ཀྱིས་ཐུགས་འཁུར་
གནང་བའི་ གནད་དོན་རྣམས་འདོན་ཡོད་པ་དང༌། མི་དམངས་རྣམས་ཀྱི་
སེམས་གཏིང་གི་སྐད་ཆ་ཤོད་ཕོད་པ་ཞིག་བྱེད་དགོས། དེར་བརྟེན་རྩོམ་ཡིག་
དེས་མི་དམངས་མང་ཚོགས་ལ་སྤྱོད་ཚུལ་ཅི་འདྲ་ཞིག་བཟུང་ཡོད་པ་དང༌། མི་
དམངས་ཀྱི་ཁེ་ཕན་དང་རེ་དོན་མཚོན་ཡོད་མེད་ལ་ཞིབ་བཤེར་བྱ་རྒྱུ་དང་ལྟ་
རྟོག་བྱེད་དགོས་པ་དེ་ཡིན། བློ་མཐུན་མའོ་ཙེ་ཏུང་གིས་“ འབྱོར་མེད་གྲལ་
རིམ་གྱིས་སྔ་དུས་ཀྱི་རྩོམ་རིག་དང་སྒྱུ་རྩལ་གྱི་རྩོམ་རིག་རྣམས་ལ་ལྟ་དུས་ཐོག་
མར་ངེས་པར་དུ་དེ་ཚོས་མི་དམངས་ལ་སྤྱོད་ཚུལ་ག་འདྲ་ཞིག་བཟུང་ཡོད་པ་
དང་། ལོ་རྒྱུས་ཐོག་ལ་ཡར་ཐོན་གྱི་དོན་སྙིང་ཐོན་ཡོད་མེད་ལ་བལྟས་ནས་སོ་
སོར་སྤྱོད་ཚུལ་མི་འདྲ་བ་རེ་བཟུང་དགོས་ཀྱི་རེད་” 8 ཅེས་གསུངས། དེས་ན་
དེང་རབས་ཀྱི་རྩོམ་ཡིག་ལ་ཡང་སྔར་བཞིན་རྩ་དོན་དེ་གཞིར་བཟུང་དགོས་པ་
རེད་སྙམ། །
རྩོམ་རིག་གིས་མི་དམངས་མང་ཚོགས་ཀྱི་ཁེ་ཕན་དང་རེ་དོན་མཚོན་
པར་བྱས་ཡོད་ཕྱིན་དེས་རང་བཞིན་དུ་སྤྱི་ཚོགས་ལ་ཡང་དགེ་མཚན་ལྡན་པའི་
ཕན་ནུས་ཆེན་པོ་ཞིག་ཐོན་གྱི་ཡོད། དེར་བརྟེན་རྩོམ་རིག་གིས་མ་མཐའ་ཡང་
ཕན་ནུས་རང་བཞིན་འདི་འདྲ་འགའ་ཤས་ཐོན་གྱི་ཡོད་པ་སྟེ་མང་ཚོགས་ཀྱི་
160



དཔའ་ངར་ལ་སྐུལ་སློང་བྱེད་ཐུབ་པ་དང༌། མི་དམངས་མང་ཚོགས་ཀྱི་སྙིང་
སྟོབས་འཕེལ་ཐུབ་པ། མཐུན་སྒྲིལ་དང་བློ་གཅིག་སེམས་གཅིག་གི་སྒོ་ནས་
དེང་རབས་ཅན་བཞི་མངོན་འགྱུར་བྱེད་པ་དང༌། སྤྱི་ཚོགས་རིང་ལུགས་ཀྱི་
ཚད་མཐོའི་དངོས་པོའི་དཔལ་ཡོན་དང་བསམ་པའི་དཔལ་ཡོན་འཛུགས་སྐྲུན་
བྱ་རྒྱུའི་ཐད་ཡར་སྐུལ་བ་ཞིག་བྱེད་ཐུབ་པ་དང་གཅིག མང་ཚོགས་རྣམས་ཀྱིས་
ཡང་དག་པའི་སྒོ་ནས་སྤྱི་ཚོགས་དང་མི་ཚེ་སྐྱེལ་ཚུལ་ལ་ངོས་འཛིན་བྱས་ནས་
ཁོང་ཚོས་མཛེས་སྡུག་དང་། ལེགས་ཉེས། བཟང་ངན་བཅས་དབྱེ་འབྱེད་བྱེད་
པའི་གོ་རྟོགས་གོང་མཐོར་གཏོང་བ་དང༌། རྗེས་ལུས་དང་ སྐྱིད་ལུག་བག་
འཁུམས་ཀྱི་སྤྱི་ཚོགས་སྣང་ཚུལ་ལ་འཐབ་རྩོད་བྱེད་ཐུབ་པ་དང་གཉིས། མི་
དམངས་ཀྱི་ བསམ་ པའི་ ཡུལ་ ཁམས་ དང༌ ཀུན་ སྤྱོད་ མཐོར་འདེགས་ དང་།
བསམ་པའི་འཚོ་བ་ཕུན་སུམ་ཚོགས་སུ་བཏང་སྟེ་ཁོ་ཚོ་ལུས་སེམས་གཉིས་བདེ་
ཡོང་བར་ཡར་སྐུལ་བྱེད་རྒྱུ་དང་གསུམ་བཅས་ཡིན།
རྩོམ་ཡིག་གི་ཕྱོགས་ལྷུང་རང་བཞིན་དང་སྒྱུ་རྩལ་ གྱི་རྣམ་པར་དཔྱད་
ཞིབ་བྱེད་པའི་སྐབས་སུ་ཐུའོ་ལུའུ་ཚོ་ཅིས་བཏོན་པའི་ཆབ་སྲིད་ནི་མར་ཁེ་སི་
རིང་ལུགས་ཀྱི་ཆབ་སྲིད་རེད། སྒྱུ་རྩལ་ནི་འབྱོར་ལྡན་གྲལ་རིམ་གྱི་སྒྱུ་རྩལ་རེད།
ཅེས་པའི་ལྟ་ཚུལ་དེ་འདྲ་ཞིག་མི་འཛིན་པར་ཆབ་སྲིད་དང་སྒྱུ་རྩལ་གཅིག་གྱུར་
ཡོང་བ་དང་། ནང་དོན་དང་རྣམ་པ་གཅིག་གྱུར་ཡོང་བའི་ངོས་འཛིན་ཡང་
དག་པ་ཞིག་བྱེད་དགོས་པ་རེད་སྙམ། །
3. སྒྱུ་རྩལ་གྱི་ཚད་གཞིའི་སྐོར། སྒྱུ་རྩལ་གྱི་ཚད་གཞི་ནི་དུས་རབས་
རིམ་བྱུང་དུ་རྩོམ་རིག་གསར་རྩོམ་གྱི་ཉམས་མྱོང་ནང་ནས་བསྲེགས་བཅད་
བརྡར་གསུམ་དང་དྭངས་སྙིགས་ཕྱེ་སྟེ་བྱུང་བ་ཞིག་ཡིན་པས། དེར་རྒྱུན་འཛིན་
གྱི་རང་བཞིན་དང་ཡོངས་ཁྱབ་ཀྱི་རང་བཞིན་ལྡན་ཡོད། རྩོམ་རིག་གི་དམིགས་
བསམ་ཆོས་ཉིད་ལ་གཞིགས་ཏེ་སྤྱི་ཚོགས་རིང་ལུགས་ཀྱི་རྩོམ་རིག་གི་སྒྱུ་རྩལ་
161



རང་བཞིན་ལ་གཤམ་གསལ་གྱི་དོན་འགའ་ཞིག་གི་ཐོག་ནས་དཔྱད་ཞིབ་བྱས་
ན་སྙམ། །
(1) སྒྱུ་རྩལ་གྱི་གཟུགས་བརྙན་བསྐྲུན་པ་དེ་དག་གསོན་ཉམས་ལྡན་
ཞིང་རྣམ་པ་མི་འདྲ་བ་མ་ཟད། དཔེ་མཚོན་གྱི་རང་བཞིན་ལྡན་ཡོད་མེད་ལ་ལྟ་
དགོས་པ་དེ་ཡིན། སྤྱི་ཚོགས་ཀྱི་འཚོ་བའི་རང་བཞིན་ནི་རྒྱ་ཆེ་ཞིང་ཕུན་སུམ་
ཚོགས་པ་དང་། མི་དང་མིའི་དབར་གྱི་འབྲེལ་བ་རྙོག་འཛིང་ཆེ་ལ། མི་སྣ་ནི་སྣ་
ཚོགས་པ་ཞིག་ཡིན་པས་གཤིས་རྒྱུད་གཅིག་མཚུངས་སུ་ གནས་པ་ཞིག་མེད་
རྐྱེན་སྒྱུ་རྩལ་གྱི་ཐོག་ནས་གཟུགས་བརྙན་གཅིག་སྡུད་དང་རྣམ་པ་མི་འདྲ་བའི་
ཐོག་ནས་དེ་དག་གི་ཁྱད་ཆོས་མངོན་གསལ་དོད་པོ་ཞིག་བྱུང་ཡོད་མེད་ལ་དོ་
སྣང་བྱེད་དགོས་པ་རེད། རྩོམ་རིག་ནང་མི་སྣའི་གཟུགས་བརྙན་ཇི་འདྲ་ཞིག་
བསྐྲུན་ཡོད་མེད་དེ་ནི་ཚེས་གལ་ཆེ་བ་ཞིག་ཡིན་ཞིང་། མཁས་པ་མང་པོས་འདི་
ལྟར་གསུངས་མྱོང་བ་སྟེ། རྩོམ་པ་པོས་རྩོམ་ཡིག་ག་ཚོད་བྲིས་ཡོད་མེད་དེ་གྲུབ་
འབྲས་ཀྱི་ཚད་བཟུང་ས་ཞིག་མ་ཡིན་པར་དེ་བས་ཆེས་གལ་ཆེ་བ་ནི་མི་སྣ་ཇི་ཙམ་
བྲིས་ཡོད་པ་དེ་ཡིན། རྩོམ་པ་པོ་ཞིག་གིས་བརྩམ་བྱའི་གྲངས་འབོར་མང་པོ་
མེད་ཀྱང་དེས་བརྩམ་བྱའི་ནང་དུ་བསྐྲུན་པའི་མི་སྣ་དག་གིས་དུས་ཡུན་རིང་
པོའི་ནང་དུ་རྩོམ་རིག་གི་གྲལ་སྟར་ནང་གནས་བབས་ཤིག་བཟུང་ཡོད་ཚེ་དེ་ནི་
ལེགས་གྲུབ་བྱུང་བ་ཞིག་ཡིན། ཨ་Qཡིས་ཀྲུང་གོའི་དེང་རབས་རྩོམ་རིག་གི་ལོ་
རྒྱུས་ཐོག་ཏུ་ལུའུ་ཞུན་གྱི་གནས་བབས་བསྟན་པ་རེད་ཅེས་གསུངས་ལ། ནུབ་
ཕྱོགས་ཀྱི་གྲགས་ཅན་རྩོམ་པ་པོ་ཞིག་གིས་“ གལ་ཏེ་སྙིང་དོན་ཞེས་པ་དེས་ངས་
མི་སྣ་བསྐྲུན་རྒྱུར་ཤུགས་རྐྱེན་ཐེབས་ཚེ་ངས་སྙིང་དོན་ཞེས་པ་དེ་གང་ཞིག་ཡིན་
པར་བསམ་བློ་རྩ་བ་ནས་གཏོང་གི་མེད་” ཅེས་གསུངས་པ་དེས་རྩོམ་པ་པོས་མི་
སྣ་བསྐྲུན་རྒྱུ་དེ་གསར་རྩོམ་བྱེད་པའི་དམིགས་ཡུལ་གཙོ་བོ་འཇོག་དགོས་ལུགས་
བསྟན་པ་དང༌། གྲགས་ཅན་རྩོམ་པ་པོ་ཀའོ་ཨེར་ཅིས་“ བསམ་པའི་བཀོད་པ་
162



ནི་གཟུགས་བརྙན་གསར་བསྐྲུན་བྱེད་པའི་རྩོམ་རིག་སྒྱུ་རྩལ་གྱི་ཆེས་ངོ་བོར་གྱུར་
པའི་ཐབས་ཤེས་ཤིག་རེད་” ” ཅེས་གསུངས། དེ་ལྟར་མི་སྣའི་གཤིས་ཀ་ནི་
རང་ཚུགས་རང་བཞིན་དུ་ སྐྱེས་སྟོབས་ཀྱི་ནུས་པ་ལྡན་ཞིང་། རང་ཉིད་ཀྱི་
གཤིས་ཀ་ལྟར་གཏམ་སྤྱོད་དང༌། ཁོ་ཚོའི་ལས་དབང་དེ་རང་ཉིད་ཀྱི་གཤིས་
ཀར་གཞིགས་ནས་འཕེལ་རྒྱས་བཏང་ཡོད་མེད་ལ་ལྟ་དགོས་པ་མ་ཟད། མི་སྣ་
རྟོག་ཞིབ་བྱེད་སྐབས་མིག་བཙུམ་ནའང་དེ་ཡི་སྐད་སྒྲ་ཐོས་ཐུབ་པ་དང་དེའི་བྱད་
བཞིན་དང༌། གཟུགས་དབྱིབས། རྐང་པའི་འདེགས་འཇོག གད་མོ་དགོད་
སྟངས། སྐད་ཆ་ཤོད་སྐབས་ཀྱི་ཡ་མཚན་ཅན་གྱི་བྱེད་སྟངས་སོགས་མིག་ལམ་
དུ་མཐོང་ཐུབ་པ་ལྟར་གྱི་རེ་འདུན་འདོན་དགོས་པ་དེ་རེད། །
(2) རྩོམ་རིག་གི་རྩོམ་ཡིག་ནི་ངེས་པར་དུ་མི་རྣམས་ཀྱི་བརྩེ་དུང་གི་
ཡུལ་ཁམས་སུག་བྲིས་བྱས་ཏེ་རྩོམ་པ་པོའི་དགའ་སྡང་དང་སྐྱོ་སྤྲོ་བརྒྱུད་བསྒྲགས་
བྱེད་ཀྱི་ཡོད་པར་བརྟེན་ཡིད་འགུག་པའི་ནུས་ཤུགས་ལྡན་དགོས་པ་ཞིག་ཡིན།
ཧྥ་རེན་སི་སྐད་གྲགས་ལྡན་པའི་དངོས་ཡོད་རིང་ལུགས་ཀྱི་སྒྱུ་རྩལ་མཁས་དབང་
ལོ་ཏན་གྱིས“ སྒྱུ་རྩལ་ནི་ཆགས་སྡང་གི་བསམ་ཚུལ་དེ་རང་རེད་” ཅེས་དང་།
“ གལ་ཆེ་བའི་ གནད་ནི་ སེམས་འགུལ་ཐེབས་པ་དང༌། དགའ་ཞེན། བླ་
འདར་བ་བཅས་ ཡིན་” ཞེས་ གསུངས་ ལ། སྐུ་ ཞབས་ ལུའུ་ཞུན་ གྱིས་ ཀྱང
“ དགའ་བའི་དགོད་སྒྲ་དང་ཁྲོ་བའི་ངན་སྨྲས་ལས་རྩོམ་ཡིག་གྲུབ་པ་ཡིན་”ཞེས་
གསུངས་པ་དང་། རང་རྒྱལ་གནའ་དུས་ཀྱི་རྩོམ་རིག་གཞུང་ལུགས་དཔྱད་
བརྗོད་མཁས་ཅན་ལེའུ་ཞོའུ་ཡིས་ “ དགའ་སྣང་གླེང་དུས་དགོད་སྒྲ་ ལྷན་དུ་
ཞུགས། སེམས་སྡུག་ཤོད་དུས་ངུ་སྒྲ་འབྲལ་མེད་ཤོར་” ཞེས་གསུངས་པ་དེ་
དག་ལས་རྩོམ་ཡིག་ནང་མི་སྣའི་བརྩེ་དུང་གི་ཡུལ་ཁམས་དང་ཆགས་སྡང་སོགས་
གསལ་སྟོན་བྱེད་རྒྱུ་ནི་ཆེས་ གལ་ཆེ་བའི་གྲུབ་ཆ་ཞིག་ཡིན་པ་གསལ་ གཤད་
གནང་ཡོད་པ་རེད།
163



(3) སྒྱུ་རྩལ་གྱི་ཉམས་འགྱུར་དང་བརྗོད་དོན་རྣམ་པ་གཉིས་གཅིག་
གྱུར་ཡོང་བ་བྱ་རྒྱུ་དེ་ནི་རྩོམ་ཡིག་གི་སྐྱོན་ཡོན་བརྗོད་པའི་ཚད་གཞི་གལ་ཆེ་བ་
ཞིག་ཡིན་དགོས། ཕུལ་བྱུང་གི་རྩོམ་ཡིག་ཅིག་ཡིན་ཕྱིན་ཐོག་མར་བརྗོད་བྱའི་
ཐད་ཆ་ལག་ཆ་ཚང་ཞིག་ཡོང་བ་བྱེད་དགོས་པ་སྟེ། ལྟེ་བའི་བསམ་པ་དང༌། མི་
སྣའི་ གཟུགས་ བརྙན། ཁོར་ ར་ ཁོར་ ཡུག་ སོགས་ བྲིས་ དགོས་ པ་ མ་ ཟད།
བརྗོད་དོན་དེ་དག་ཀྱང་སྒྱུ་རྩལ་གྱི་ཉམས་འགྱུར་ལ་བརྟེན་ནས་གསལ་སྟོན་བྱེད་
དགོས་པ་རེད། དེས་ན་མིའི་སྣང་ཚུལ་དང་། བྱ་བའི་གནས་ཚུལ། ཐོག་མའི་
འགོ་འཛུགས་དང༌། བར་གྱི་འཕེལ་རིམ། མཇུག་གི་མཐའ་འབྲས། གོང་
འོག་མཐུད་སྦྱོར་དང་ཚིག་སྦྱོར་སོགས་ཆ་ལག་ཡོངས་སུ་རྫོགས་པ་བྱས་ཏེ་རྒྱུ་ཆ་
བདམས་གསེས་དང༌། ཕྱོགས་བསྡུས། བསྐྱུར་བ། མཐུད་སྦྱོར། གསར་
སྣོན། བསྒྱུར་བཅོས། སྙིགས་དོར་བཅུད་ལེན་རྫུན་སྤོང་བདེན་འཛིན། འདི་
ནས་དེ་ཤེས། ཕྱི་ནས་ནང་ཤེས་པ་བཅས་ཀྱི་ལས་ཀ་བརྒྱུད་དེ་འཚོ་བའི་དཔེ་
རིས་དེ་ཁ་གསལ་བ་དང༌། ཆ་ཚང་བ། གཅིག་བསྡུས་བཅས་དང་ལེགས་
བསྒྲིགས་ཀྱི་གོ་རིམ་ངེས་ཅན་ཞིག་ལྡན་དགོས་པ་དང༌། བརྗོད་དོན་འབྲེལ་
ཆགས་ཤིང་རྒྱས་བཤད་ གནད་ ལ་ འཕིགས་ པ་དང་། ཚིག་སྦྱོར་སྙན་ཞིང་
འཇེབས་པ་བཅས་ལེགས་འཛོམས་ཡོང་བ་བྱ་རྒྱུ་དེ་རེད། །
(4) རྩོམ་རིག་ནི་རྗོད་བྱེད་ཚིག་གི་སྒྱུ་རྩལ་ཞིག་ཡིན་རྐྱེན་སྐད་ཆ་ནི་
རྩོམ་རིག་གི་རྩ་བའི་གྲུབ་ཆ་ཞིག་ཡིན་ཞིང་། རྩོམ་པ་པོས་རྩོམ་ཡིག་ནང་དུ་
སྐད་ཆ་བེད་སྤྱོད་བྱེད་པའི་ནུས་པ་དང་བྱང་རྩལ་ཇི་ལྟར་ཡོད་མེད་ལ་དཔྱད་ཞིབ་
བྱ་རྒྱུ་དེ་ནི་རྩེ་ཡིག་གི་སྒྱུ་རྩལ་ལ་གདེང་འཇོག་བྱེད་པའི་ཚད་གཞིའི་གྲས་ཤིག་
ཡིན་དགོས་སྙམ།
ཀའོ་ཨེར་ཅི་ཡིས། “ རྩོམ་རིག་གི་ཐོག་མའི་རྒྱུ་ཆ་ནི་སྐད་ཆ་ཡིན།
སྐད་ཆ་ནི་རྩོམ་རིག་གི་གཙོ་བོའི་ཡོ་བྱད་ཡིན་ལ། ཡང་དོན་དངོས་སྣ་ཚོགས་
164



དང་འཚོ་བའི་སྣང་ཚུལ་བཅས་མཉམ་འབྲེལ་གྱིས་རྩོམ་རིག་དཔྱད་གཞི་ཞིག་
ཆགས་ཐུབ་ཀྱི་རེད” 3 ཅེས་གསུངས་པ་དང་། མའོ་ཙེ་ཏུང་གིས་ཀྱང་“ སྐད་
ཆ་ཟེར་བ་དེ་ལས་སླ་པོ་ཞིག་ལ་ཡག་པོ་ཤེས་མི་ཐུབ་པས་སྡུག་རུས་བྱས་ནས་
སྦྱངས་ན་མ་གཏོགས་མི་འགྲིག་པ་ཞིག་རེད། མི་དམངས་ཀྱི་མིང་ཚིག་ནི་ཧ་
ཅང་ཕུན་སུམ་ཚོགས་པ་དང༌། སྐྱེ་སྟོབས་ཀྱི་དཔལ་འབར་བ། འཚོ་བ་དངོས་
མཚོན་ཐུབ་པ་བཅས་ཤིག་རེད་” 1] ཅེས་གསུངས། དེས་ན་རྩོམ་ཡིག་གི་སྐད་
ཆར་གདེང་འཇོག་དང་ཞིབ་དཔྱད་བྱེད་སྐབས་ཐོག་མར་རྩོམ་པ་པོས་སྐད་ཆ་དེ་
དག་གསལ་བསྡུས་དང་གསོན་ཉམས་ལྡན་ཞིང་གོ་བརྡ་འཕྲོད་པ་མ་ཟད། སྐད་
ཆ་དེ་དག་ཏག་ཏག་གནད་དུ་འཁེལ་ཞིང་ཚིག་སྦྱོར་སྙན་ཞིང་འཇེབས་པ་ཞིག་
བྱུང་ཡོད་མེད་ལ་བལྟ་དགོས་པ་་རེད། གལ་སྲིད་སྐད་བརྡ་མི་འཕྲོད་པ་དང་
སྐད་ཆར་བྲོ་བ་མེད་པ། ཟང་ཟིང་ཆེ་བའམ་ཡང་ན་འབྲི་སྟངས་རེངས་པོར་
གྱུར་པ་དང༌། འཆར་ཅན་ལ་གྱུར་པ། གོ་དཀའ་བ། སྙན་འཇེབས་ཀྱི་རོ་ནུས་
ལྡན་མེད་པ་བཅས་ཡིན་ན། རྩོམ་ཡིག་དེས་ནུས་པ་ཆེན་པོ་ཞིག་ཐོན་མི་ཐུབ་
ལ། རྩོམ་པ་པོ་དེར་སྐད་ཆ་བེད་སྤྱོད་བྱེད་པའི་ནུས་རྩལ་མེད་པ་དེ་གསལ་པོར་
མཐོང་ཐུབ་ཀྱི་རེད། །
རྩོམ་ཡིག་ཅིག་ཡིན་ཕྱིན་དེར་བསམ་བློའི་ནང་དོན་དང་སྒྱུ་རྩལ་ གྱི་
ཉམས་འགྱུར་སོགས་ཕྱོགས་གཉིས་ནས་གདེང་འཇོག་བྱེད་དགོས་པ་རེད། སྤྱི་
ཡོངས་ནས་བཤད་ན་རྩོམ་རིག་སྒྱུ་རྩལ་གྱི་བསམ་པའི་ནང་དོན་ནི་ཕྱོགས་མང་
པོ་དང་འབྲེལ་བ་ཡོད་པ་ཞིག་སྟེ། ཆབ་སྲིད་ཀྱི་ལྟ་ཚུལ་དང་། ཀུན་སྤྱོད་ཀྱི་ལྟ་
ཚུལ། སྒྱུ་རྩལ་གྱི་ལྟ་ཚུལ་སོགས་ཚུད་ཡོད་པ་མ་ཟད། ལྟ་ཚུལ་དེ་རིགས་རྩོམ་
ཡིག་ནང་དུ་ཚང་མ་ངོས་འཛིན་རྒྱུ་མེད་པ་ཞིག་མ་ཡིན་པར་སྒྱུ་རྩལ་གྱི་གཟུགས་
བརྙན་དང་། བརྗོད་བྱ། བསམ་གཞིགས། སྒྱུ་རྩལ་གྱི་ཐོག་ནས་འཚོ་བ་
དངོས་གསལ་སྟོན་བྱེད་པ་བཅས་ཟུང་འབྲེལ་བྱས་ཡོད་པ་རེད། དེས་ན་ང་
165



ཚོས་རྩོམ་ཡིག་ལ་དཔྱད་ཞིབ་བྱེད་པ་དང་། རྩོམ་ཡིག་གི་བསམ་བློའི་ནང་དོན་
ལ་གདེང་འཇོག་བྱེད་སྐབས་ཆབ་སྲིད་ཀྱི་ལྟ་ཚུལ་དང༌། ཆབ་སྲིད་ཀྱི་ཕྱོགས་
ལྷུང་རང་བཞིན་ལ་དབྱེ་འབྱེད་བྱེད་དགོས་པ་ཕུད། ད་དུང་ངེས་པར་དུ་རྩོམ་
ཡིག་དེའི་ལྐོག་གྱུར་གྱི་བསམ་བློ་དང༌། འཚོ་བར་ངོས་འཛིན་བྱེད་པའི་རིན་
ཐང་སོགས་ལ་ཡང་དབྱེ་ཞིབ་བྱས་ན། གཞི་ནས་རྩོམ་ཡིག་ཁྱོན་ཡོངས་ཀྱི་
བསམ་བློའི་དོན་སྙིང་ལ་གདེང་འཇོག་བྱེད་ཐུབ་པ་ཞིག་ཡོང་གི་རེད། རྩོམ་
རིག་རྩོམ་ཡིག་གི་བསམ་བློའི་ནང་དོན་དེ་མཐར་གཏུགས་ན་ཆབ་སྲིད་ཀྱི་ལྟ་
ཚུལ་དང་། ཆབ་སྲིད་ཀྱི་ཕྱོགས་ལྷུང་རང་བཞིན་ཁོ་ན་ཡིན་སྙམ་པ་དང་། དེ་ནི་
རྩོམ་རིག་ལ་སྐྱོན་ཡོན་བརྗོད་པའི་ཚད་གཞི་ཐུན་མོང་མ་ཡིན་པ་ཞིག་ཏུ་རྩིས་ཏེ་
རྩོམ་རིག་བརྩམས་འབྲས་ཀྱི་མཚོན་ཚུལ་རྙོག་གྲ་ཆེན་པོ་དེ་དག་ལ་དོ་སྣང་མ་
བྱས་ཚེ་ཐ་ཤལ་དང་སྟབས་བདེར་འགྱུར་བའི་ནོར་འཁྲུལ་འབྱུང་སྲིད་ལ། དེས་
རྩོམ་རིག་གསར་རྩོམ་དང་རྩོམ་རིག་གི་སྐྱོན་ཡོན་བརྗོད་པའི་བྱ་བ་དེ་སྐྱོན་བྲལ་
གྱི་ངང་ནས་ཡར་རྒྱས་གོང་འཕེལ་འགྲོ་རྒྱུར་གནོད་འཚེ་ངེས་ཅན་ཞིག་ཐོན་གྱི་
P
ཡོད།
དེ་སྔོན་རྩོམ་རིག་གི་དཔྱད་བརྗོད་བྱེད་སྐབས་རྩོམ་ཡིག་གི་སྙིང་དོན་དེ་
སྐབས་དེའི་ཆབ་སྲིད་དང་སྲིད་ཇུས་མཉམ་དུ་སྦྲེལ་ཏེ་དགེ་སྐྱོན་ཚད་འཇལ་བྱས་
ཤིང་། དེའི་འབྲས་བུར་རྩོམ་རིག་ཡག་ཉེས་གང་ཡིན་རུང་དེས་ཆབ་སྲིད་ལ་
གཞོགས་འདེགས་དམ་ཟབ་བྱས་ཡོད་མེད་ལ་བལྟ་བའི་ཕྱོགས་ལྷུང་ཞིག་ཏུ་གྱུར་
པ་དེས་རྩོམ་རིག་གོང་འཕེལ་དང་ཕུན་སུམ་ཚོགས་པོ་ཡོང་རྒྱུར་ཕན་ཐོགས་མེད་
པར་གནོད་འཚེའི་ནུས་པ་ངེས་ཅན་ཞིག་ཐོན་ཡོད་པ་རེད། རྩོམ་རིག་དེ་ལོ་
རྒྱུས་ཀྱི་དུས་སྐབས་གང་དང་གང་གི་ནང་དུའང་ཞིབ་ཕྲའི་ཆབ་སྲིད་ཀྱི་དྲིལ་
བསྒྲགས་ཡོ་བྱད་དང་སྐད་དུང་དུ་འགྱུར་དགོས་པའི་ཚད་དུ་འཇོག་རྒྱུ་མེད་ལ།
རྩོམ་རིག་ལ་བརྟེན་ནས་ཆབ་སྲིད་ལ་འགྲེལ་བཤད་བྱེད་དགོས་པའི་འདོད་ཚུལ་
166



ཡང་འཛིན་རྒྱུ་མེད། ཆབ་སྲིད་ནི་མིའི་རིགས་ཀྱི་སྤྱི་ཚོགས་འཚོ་བའི་ཆ་ཤས་
ཤིག་ཡིན་མོད། གང་ལྟར་ཡོངས་རྫོགས་ནི་མ་ཡིན་པར་མི་ལ་དེ་མིན་འཚོ་བའི་
ནང་དོན་གཞན་ཡང་ཡོད་པ་དང་། རྩོམ་ཡིག་འགའ་ཤས་ནང་དུ་མི་སྣ་ཞིག་
དང་གཟུགས་བརྙན་ཞིག་སྐྲུན་པའི་ཆེད་དུ་ཡིན་པ་ལས། སྐབས་དེའི་ཆབ་སྲིད་
གཅིག་མཚོན་ཕྱིར་མ་བྲིས་པ་ཞིག་ཡིན་ཚེ་སྐྱོན་ཡོན་བརྗོད་སྐབས་དེ་རྩོམ་ཡིག་
ཡག་པོ་ཞིག་མིན་པར་ཚིག་ཐག་བཅད་ན་གཏན་ནས་མི་འགྲིག་པར་རྩོམ་ཡིག་
ལེགས་ཉེས་ཚད་འཇོག་བྱེད་སྐབས་སུ་དེའི་མཛེས་སྡུག་གི་རིན་ཐང་དང་སྒྱུ་རྩལ་
གྱི་རིང་ཐང་ལ་ཡང་བརྡར་ཤ་གཅོད་དགོས་པ་རེད། མའོ་ཙེ་ཏུང་གིས་“ མེ་
ཏོག་མཉམ་བཞད་དང་མཁས་བརྒྱ་འགྲན་གླེང་གི་བྱེད་ཕྱོགས་དེ་ནི་སྒྱུ་རྩལ་
འཕེལ་རྒྱས་དང༌། ཚན་རིག་ཡར་རྒྱས་ཡོང་བར་སྐུལ་འདེད་བྱ་རྒྱུའི་བྱེད་ཕྱོགས་
དང༌། རང་རྒྱལ་སྤྱི་ཚོགས་རིང་ལུགས་ཀྱི་རིག་གནས་དར་རྒྱས་ཡོང་བར་སྐུལ་
འདེད་བྱ་རྒྱུའི་བྱེད་ཕྱོགས་རེད། སྒྱུ་རྩལ་ཐོག་གི་རྣམ་པ་དང་ཉམས་འགྱུར་མི་
འདྲ་བ་རྣམས་རང་དབང་གི་སྒོ་ནས་རྩོད་པ་བརྒྱབ་ཆོག་གི་རེད། ང་ཚོའི་
སེམས་ལ་སྲིད་འཛིན་གྱི་སྟོབས་ཤུགས་ལ་བརྟེན་ནས་བཙན་ཤེད་ཀྱིས་ཉམས་
འགྱུར་གཅིག་དང་གྲུབ་མཐའ་གཅིག་སྤེལ་བ་དང༌། ཉམས་འགྱུར་གཞན་དང་
གྲུབ་མཐའ་གཞན་བཀག་འགོག་བྱེད་པ་དེས་སྒྱུ་རྩལ་དང་ཚན་རིག་གོང་འཕེལ་
གཏོང་རྒྱུར་གནོད་ཀྱི་རེད་བསམ་གྱི་འདུག སྒྱུ་རྩལ་དང་ཚན་རིག་ཐད་ཀྱི་ཡིན་
མིན་གྱི་གནད་དོན་དེ་སྒྱུ་རྩལ་གྱི་ལས་རིགས་པ་དང་ཚན་རིག་གི་ལས་རིགས་པ་
རྣམས་ཀྱིས་རང་དབང་གི་སྒོ་ནས་གྲོས་བསྡུར་བྱས་ཏེ་ཐག་གཅོད་བྱེད་དགོས་
པ་དང་། སྒྱུ་རྩལ་དང་ཚན་རིག་གི་ལག་ལེན་ལ་བརྟེན་ནས་ཐག་གཅོད་བྱེད་
དགོས་པ་ལས། ཐབས་ཤེས་སྟབས་བདེ་པོ་ཞིག་ལ་བརྟེན་ནས་ཐག་གཅོད་
བྱེད་མི་རུང་། ཡང་དག་པའི་རིགས་དང་ནོར་འཁྲུལ་གྱི་རིགས་བརྡར་ཤ་གཅོད་
རྒྱུར་རྟག་པར་ཉམས་ཚོད་ལེན་རྒྱུའི་དུས་ཚོད་ཅིག་དགོས་ཀྱི་རེད། ལོ་རྒྱུས་
]
167



ཐོག་གི་གསར་པ་དང་ཡང་དག་པའི་རིགས་ཐོག་མར་བྱུང་བའི་དུས་སུ་རྟོག་
པར་མི་མང་ཆེ་བས་ཁས་ལེན་གྱི་མེད་སྟབས་འཐབ་རྩོད་ཀྱི་ནང་དུ་ཀྱག་ཀྱོག་གི་
ངང་ནས་མ་གཏོགས་འཕེལ་རྒྱས་ཡོང་ཐུབ་ཀྱི་མ་རེད། ཡང་དག་པའི་རིགས་
དང་ལེགས་པའི་རིགས་ཐོག་མར་བྱུང་སྐབས་མི་རྣམས་ཀྱིས་དེ་ཚོ་དྲི་ཞིམ་མེ་
ཏོག་ཡིན་པར་ཁས་ལེན་རྒྱུ་ཕར་བཞག ད་དུང་དེ་ཚོ་དུག་རྩྭར་བརྩི་བ་ཞིག་
རྟག་པར་ཡོང་གི་ཡོད་པ་རེད། དཔེར་ན། ཀོ་པི་ཉི་ཡིས་ཉི་མའི་ཁྱིམ་རྒྱུད་སྐོར་
གྱི་གཞུང་ལུགས་དང་། ཏར་ཝུན་གྱིས་འཕེལ་འགྱུར་སྨྲ་བ་དེ་གཉིས་ཀ་དེ་སྔ་
ནོར་འཁྲུལ་གྱི་རིགས་སུ་བཞག་པར་བརྟེན་དེ་གཉིས་ཀས་དཀའ་ངལ་ཆེ་བའི་
འཐབ་རྩོད་བྱེད་དགོས་བྱུང་ཡོད་པ་རེད།” ཅེས་གསུངས་པ་འདི་ནི་ཤིན་ཏུ་
གཏིང་ཟབ་པའི་དགོངས་དོན་ཞིག་ཡིན་པས་རྩོམ་རིག་གི་སྐྱོན་ཡོན་བརྗོད་
སྐབས་ངེས་པར་དུ་རྩ་དོན་འདི་དག་བེད་སྤྱོད་དང་ངོས་འཛིན་གསལ་པོ་ཡོང་
བ་བྱེད་དགོས་སྙམ། །
གསུམ་ པ། རྩོམ་ རིག་ གི་ སྐྱོན་ ཡོན་ བརྗོད་ པའི་ སྤྱིའི་
ཐབས་ཤེས་སྐོར།
སྐྱོན་ཡོན་བརྗོད་པའི་ཐབས་ཤེས་ཞེས་པ་ནི་རྩོམ་རིག་གི་རིགས་པའི་
གཞུང་ལུགས་དང་སྐྱོན་ཡོན་བརྗོད་པའི་ཚད་གཞི་ཞིབ་ཕྲའི་བེད་སྤྱོད་བྱ་རྒྱུ་དེ་
ཡིན་ཞིང། རིགས་པའི་གཞུང་ལུགས་དང་ཚད་གཞི་ལེགས་པོ་ཞིག་ཡོད་རུང་
ཐབས་ཤེས་འོས་ཤིང་འཚམས་པ་ཞིག་མེད་ན་སྐྱོན་ཡོན་བརྗོད་པའི་སྐབས་སུ་
དགོས་ངེས་ཀྱི་ཕན་འབྲས་བཟང་པོ་ཞིག་ཐོན་ཐུབ་ཀྱི་མེད། དེར་བརྟེན་དངོས་
ཐོག་བདེན་འཚོལ་དང་ལག་ལེན་དངོས་གཉིས་ཟུང་འབྲེལ་བྱས་ཐོག་རྩོམ་རིག་
གི་སྣང་ཚུལ་དང་རྩོམ་ཡིག་ལ་དཔྱད་བརྗོད་བྱེད་དགོས་པ་དང༌། ཐོག་མར་
རྩོམ་པ་པོ་དང་རྩོམ་ཡིག་དེ་སྤྱི་ཚོགས་ཀྱི་སྣང་ཚུལ་ཞིག་ཏུ་རྩིས་ཏེ་རྟོག་ཞིབ་དང་
168



ངོས་འཛིན་བྱེད་དགོས། རྩོམ་པ་པོ་སུ་ཞིག་ཡིན་རུང་དེ་ནི་སྤྱི་ཚོགས་ཀྱི་འཚོ་བ་
ངེས་ཅན་ཞིག་དང་དུས་རབས་ཀྱི་ཁོར་ཡུག་ངེས་ཅན་ཞིག་གི་ནང་དུ་འཚོ་
གནས་བྱེད་ཀྱི་ཡོད་སྟབས། ཁོང་གིས་གསར་གཏོད་བྱས་པའི་བསམ་པའི་ཐོན་
རྫས་དེ་དག་ལ་སྤྱི་ཚོགས་དེ་དང་དུས་རབས་དེའི་རྟགས་ཐམ་གཏིང་ཟབ་རེ་
འཁེལ་ཡོད་པ་མ་ཟད། རྩོམ་པ་པོ་རང་ཉིད་ཀྱི་ཐུན་མོང་མིན་པའི་འཚོ་བའི་
མྱོང་གོམས་ཀྱི་རྟགས་ཐམ་རེ་ཡང་མི་འཁེལ་ཀ་མེད་ཡིན། ལྟ་ཚུལ་དེ་འདྲ་ཞིག་
བཟུང་སྟེ་རྩོམ་པ་པོ་དང་གསར་རྩོམ་ལ་ལྟ་རྒྱུ་དེ་ནི་རྩོམ་པ་པོ་ཁོ་ན་དང་། ཡང་
ན་རྩོམ་ཡིག་ཁོ་ན་ཁེར་རྐྱང་དུ་ཞིབ་དཔྱད་བྱེད་རྒྱུ་མ་ཡིན་པར་ངེས་པར་དུ་སྤྱི་
ཚོགས་ལ་ཞིབ་འཇུག་དང་། དུས་རབས་ལ་ཞིབ་འཇུག་བྱས་པ་བརྒྱུད་དེ་རྩོམ་
པ་པོ་དང་རྩོམ་པ་པོ་གནས་པའི་དུས་རབས་དང་སྤྱི་ཚོགས་ཟུང་འབྲེལ་བྱས་ཏེ།
རྩོམ་པ་པོས་གསར་རྩོམ་བྱས་ཡོད་པ་དེའི་སྤྱི་ཚོགས་ཀྱི་ནུས་པ་དང་དོན་སྙིང་ལ་
དབྱེ་ཞིབ་བྱེད་དགོས་པ་དེ་རེད། །
རྩོམ་པ་པོའི་ཐུན་མོང་མིན་པའི་འཚོ་བའི་མྱོང་གོམས་དེས་རྩོམ་རིག་
གསར་རྩོམ་བྱེད་པའི་འགྲོ་ལམ་དང་བྱ་བར་ཤུགས་རྐྱེན་གཏིང་ཟབ་རེ་ཐེབས་
ཡོད་རྐྱེན་སྐྱོན་ཡོན་བརྗོད་སྐབས་རྩོམ་པ་པོའི་འཚོ་བའི་མྱོང་ཆ་ངོས་འཛིན་དང་
ཤེས་རྟོགས་སམ་རྒྱུས་ལོན་པ་བྱ་རྒྱུ་ནི་ཚན་རིག་དང་མཐུན་ཞིང་ཡང་དག་པའི་
སྒོ་ནས་གསར་རྩོམ་དེ་དག་གི་ཁྱད་ཆོས་དང་དོན་སྙིང་ལ་གདེང་འཇོག་དང་
ཞིབ་དཔྱད་བྱེད་པའི་སྔོན་འགྲོའི་ཆ་རྐྱེན་ནམ་གཞི་འཛིན་ས་ཞིག་ཡིན། སྐུ་
ཞབས་ལུའུ་ཞུན་གྱིས་“ རྩོད་གླེང་སྐོར་གྱི་རྩོམ་ཡིག་ཅིག་འབྲི་བའི་ཚེ་ལེགས་ཤོས་
ནི་རྩོམ་ཁྱོན་ཡོངས་ཀྱི་ལྟ་བར་བསམ་གཞིགས་བྱེད་དགོས་པ་མ་ཟད། རྩོམ་པ་
པོ་གནས་པའི་སྤྱི་ཚོགས་ཀྱི་དུས་བབ་རྣམ་པ་དང༌། རྩོམ་པ་པོའི་ལོ་རྒྱུས་ཧྲིལ་
པོ་བསམ་བློ་གཏོང་བ་བཅས་བྱས་ན་གཞི་ནས་ཅུང་ཁུངས་བཙན་པ་དང་ཡང་
དག་པ་ཞིག་ཡོང་ཐུབ་ཀྱི་རེད། གལ་ཏེ་དེ་ལྟར་མ་བྱས་ན་ལས་སླ་པོའི་སྒོ་ནས་
169



གཉིད་ལབ་བརྒྱབ་པ་དང་མཚུངས་པ་ཞིག་ཏུ་འགྱུར་འགྲོ་ཡི་རེད་” 1} ཅེས་ནན་
བཤད་གནང་ཡོད། །
རྩོམ་རིག་གི་སྐྱོན་ཡོན་བརྗོད་སྐབས་རྩོམ་ཡིག་གི་བསམ་བློའི་ཕྱོགས་
ལྷུང་ལ་དཔྱད་ཞིབ་བྱེད་པའི་ཚེ་འཛོལ་མེད་སྐྱོན་བྲལ་ཞིག་ཡོང་རེ་བྱེད་པ་དང་།
ཡང་ན་རང་ཤེད་ཀྱིས་ཐག་གཅོད་པའི་སྤྱོད་ཚུལ་སྔོན་འགོག་བྱེད་ཕྱིར་ངེས་པར་
དུ་རྩོམ་ཡིག་གི་སྤྱིའི་ཕྱོགས་ལྷུང་ཁོང་དུ་ཆུད་པ་བྱ་རྒྱུར་དོ་སྣང་བྱེད་དགོས་པ་
ཡིན། དེས་ན་རྩོམ་ཡིག་གི་སྤྱིའི་ཕྱོགས་ལྷུང་དེ་རྩ་བའི་ཆ་ནས་ལེགས་པོ་ཞིག་
ཡིན་ཚེ་དེར་ཞན་ཆ་འགའ་རེ་ཡོད་ ཀྱང་དེ་ ཁས་ལེན་དགོས་པ་དང་། སྤྱིའི་
ཕྱོགས་ལྷུང་རྩ་བའི་ཆ་ནས་སྡུག་པོ་ཞིག་ཡིན་ན་དེར་གཟབ་ནན་གྱི་སྒོ་ནས་སྐྱོན་
བརྗོད་བྱེད་དགོས་པ་རེད། རྒྱུ་མཚན་ནི་འཛམ་གླིང་ཐོག་སྐྱོན་དང་བྲལ་ཞིང་
ཡོན་ཏན་གྱིས་ཕྱུག་པའི་རྩོམ་པ་པོ་ཞིག་མེད་ལ། ལེགས་ཆ་ཀུན་འཛོམས་ཀྱི་
རྩོམ་ཡིག་ཅིག་ཀྱང་མེད་པས་སོ། །དེར་བརྟེན་རྩོམ་ཡིག་ལ་གདེང་འཇོག་དང་
ཞིབ་དཔྱད་བྱེད་སྐབས་སྐྱོན་ཆ་གཏན་ནས་མེད་པའི་རེ་བ་བྱ་རྒྱུ་མེད་པ་དེ་རེད།
རྩོམ་ཡིག་གི་སྤྱིའི་ཕྱོགས་ལྷུང་ཁོང་དུ་ཆུད་པ་བྱེད་རྒྱུར་དེས་སྤྱི་ཚོགས་ཀྱི་
སྣང་ཚུལ་ཇི་འདྲ་ཞིག་མཚོན་པར་བྱས་ཡོད་པ་དང་། རྩོམ་པ་པོས་སྤྱི་ཚོགས་ཀྱི་
སྣང་ཚུལ་དེ་དག་ལ་ལྟ་ཚུལ་ཇི་འདྲ་ཞིག་བཟུང་ཡོད་མེད་ལ་ཞིབ་ཕྲའི་ཞིབ་
འཇུག་བྱེད་དགོས། སྐྱོན་ཡོན་བརྗོད་མཁན་གྱིས་རྩོམ་པ་པོས་སྤྱི་ཚོགས་ཀྱི་
སྣང་ཚུལ་ཚུར་སྣང་བྱས་པ་དེ་དག་དང་རྩོམ་པ་པོས་སྣང་ཚུལ་དེ་དག་ལ་གདེང་
འཇོག་བྱས་པ་དེ་ཡང་དག་མིན་ལ་བརྡར་ཤ་གཅོད་སྐབས་དོན་གནད་འདི་འདྲ་
འགའ་ཞིག་ལ་དོ་སྣང་བྱེད་དགོས་པ་རེད་སྙམ།
1. རྩོམ་ཡིག་དེས་སྤྱི་ཚོགས་ཀྱི་འཚོ་བའི་ངོ་བོའི་ཕྱོགས་འགའ་ཤས་
མཚོན་པར་བྱས་ཡོད་མེད་ལ་ཞིབ་དཔྱད་བྱེད་དགོས་པ།
2. རྩོམ་ཡིག་དེས་གང་ཞིག་ལ་བསྔགས་བརྗོད་བྱས་ཡོད་དང་། གང་
170



ཞིག་ལ་ཐེར་འདོན་བྱས་ཡོད་པ། བསྟོད་བསྔགས་བྱེད་འོས་པའི་སྤྱི་ཚོགས་ཀྱི་
སྣང་ཚུལ་ལ་བསྔགས་བརྗོད་བྱས་ཡོད་མེད་དང༌། མཚང་འདོན་བྱེད་དགོས་
ངེས་ཀྱི་སྤྱི་ཚོགས་ཀྱི་སྣང་ཚུལ་དེ་དག་ཐེར་འདོན་བྱས་ཡོད་དང་མེད། སྤྱི་
ཚོགས་ཀྱི་སྣང་ཚུལ་ལ་བསྔགས་བརྗོད་དང་ཐེར་འདོན་བྱས་ཡོད་པ་དེ་ཚོར་རྩོམ་
པ་པོ་ཉིད་ཀྱིས་སྤྱོད་ཚུལ་ཇི་འདྲ་ཞིག་བཟུང་ཡོད་མེད་བཅས་ལ་རྟོག་ཞིབ་བྱེད་
དགོས་པ་རེད།
3. རྩོམ་ཡིག་ནང་གསལ་བའི་བསམ་བློ་དང་། ཆབ་སྲིད་ཀྱི་ལྟ་ཚུལ།
མཚན་ཉིད་རིག་པའི་ལྟ་ཚུལ། མི་ཆོས་ཀྱི་ལྟ་ཚུལ། སྒྱུ་རྩལ་གྱི་ལྟ་ཚུལ་སོགས་
ལ་དབྱེ་འབྱེད་བྱེད་དགོས་པ་རེད།
4. རྩོམ་པ་པོས་གསར་རྩོམ་བྱེད་པའི་དགོངས་དོན་ཁོང་དུ་ཆུད་པ་བྱས་
ཏེ་དགོངས་དོན་དེ་རྩོམ་ཡིག་ནང་ནས་མངོན་པར་མཚོན་ཐུབ་མིན་དང་ཚད་
གཞི་གང་ཞིག་ཏུ་སླེབས་ཡོད་མེད་ལ་ཞིབ་འཇུག་བྱེད་དགོས་པ་རེད། །
5. མི་ སྣའི་ གཟུགས་བརྙན་ རྒྱས་ འབྲི་ དང་། ཡུལ་ ལྗོངས་ འབྲི་ བ། །
དཔྱད་གཞིའི་རྒྱུ་ཆ་འདོར་ལེན། རྩོམ་རིག་གི་ཚིག་སྦྱོར་བེད་སྤྱོད་སོགས་ལ་
ཞིབ་འཇུག་བྱེད་དགོས་པ་རེད་སྙམ། །
རྩོམ་རིག་དཔྱད་བརྗོད་བྱེད་པའི་ཁྱད་ཆོས་དང་ནུས་པར་གཞིགས་ཏེ་
ངེས་པར་དུ་དཔྱད་བརྗོད་ཀྱི་རྩོམ་ཡིག་འབྲི་སྐབས་གནད་དོན་འདི་གཉིས་ལ་དོ་
སྣང་བྱེད་དགོས་པ་སྟེ། །
གཅིག ལྟ་ཚུལ་ཡང་དག་ཅིང་མངོན་གསལ་དོད་པོ་ཞིག་ཡོད་དགོས། །
ལྟ་ཚུལ་ ཡང་ དག་ཅིང་མངོན་གསལ་དོད་པོ་ཞིག་ཡོད་ དགོས་པ་ནི། །
དཔྱད་བརྗོད་མཁན་གྱིས་ཕྱི་རོལ་ཡུལ་དུ་གནས་པའི་བྱ་དངོས་ཀྱི་ངོ་བོ་མཚོན་
ཐུབ་པ་དང་། མར་ལེ་རིང་ལུགས་ཀྱི་རྩ་བའི་ལྟ་ཚུལ་དང་མཐུན་ཞིང་ཕྱི་རོལ་
ཡུལ་གྱི་བྱ་བ་དངོས་ཀྱི་གནས་ཚུལ་དང་ཏག་ཏག་ཅིག་གནས་ཐུབ་པ་མ་ཟད།
171



A
ག་
E
གང་ལ་བསྔགས་བརྗོད་དང་། གང་ལ་ངོ་རྒོལ་བྱེད་རྒྱུའི་ཐད་རང་ཉིད་ཀྱི་ལྟ་
ཚུལ་གསལ་འདོན་བྱེད་དགོས་པ་ལས། ཐམ་ཐོམ་གྱི་སྒོ་ནས་ལོ་མས་སྡོང་སྒྲིབ་
མི་ཡོང་བ་བྱ་རྒྱུ་དེ་ཡིན། མའོ་ཙེ་ཏུང་གིས་“ རྩོམ་ཡིག་ཅིག་དང༌། ཡང་ན་
གཏམ་བཤད་ཅིག་གལ་ཏེ་གལ་གནད་ཆེ་ཞིང་སློབ་སྟོན་གྱི་རང་བཞིན་ཡོད་པ་
ཞིག་ཡིན་ན་གང་ལྟར་དེའི་ནང་ལ་གནད་དོན་ཞིག་བཏོན་ནས་དབྱེ་ཞིབ་དང་།
དེ་ནས་ཕྱོགས་བསྡུས་བྱས་ཏེ་གནད་དོན་གྱི་ངོ་བོ་ག་རེ་ཡིན་པ་གསལ་པོ་བསྟན་
ཐོག་ཐག་གཅོད་བྱེད་ཐབས་ཤིག་ཀྱང་འདོན་དགོས་ཀྱི་རེད། དེ་འདྲ་བྱེད་པར་
ཕྱི་ཚུལ་རིང་ལུགས་ཀྱི་ཐབས་ཤེས་ཀྱིས་གོ་ཆོད་ཀྱི་མ་རེད།” ] ཅེས་གསུངས་པ་
བཞིན་དཔྱད་རྩོམ་ནང་གནད་དོན་བཏོན་ཤེས་པ་དང་། གནད་དོན་ལ་དབྱེ་
ཞིབ་བྱེད་ཤེས་པ། གནད་དོན་དེ་དག་ཐག་གཅོད་བྱེད་ཤེས་པ་བཅས་ཡོང་བ་
བྱེད་དགོས། །
དཔྱད་བརྗོད་བྱེད་པའི་ལས་འགན་གཙོ་བོ་ནི་ལས་ཀ་དང་། འཚོ་བ།
བསམ་བློ། རྩོམ་རིག་སྒྱུ་རྩལ་སོགས་ནང་གི་གནད་དོན་གསར་པ་རྣམས་དུས་
ཐོག་ཏུ་དཔྱད་པ་བྱེད་དགོས་པར་བརྟེན་དཔྱད་བརྗོད་རྩོམ་ཡིག་གི་ནང་དོན་
གཙོ་བོ་ནི་དུས་རབས་དེ་གའི་ནང་ཉིན་བཞིན་འཕེལ་རྒྱས་དང་འགྱུར་ལྡོག་འགྲོ་
བཞིན་པའི་དངོས་ཡོད་ཀྱི་གནད་དོན་རྣམས་མཚོན་ཐུབ་པར་བྱེད་པ་དེ་ཡིན་
ཞིང་། གང་ཐུབ་ཅི་ཐུབ་ཀྱིས་ཀློག་པ་པོའི་བློ་སྒོ་འབྱེད་པ་དང་ངོས་འཛིན་གོང་
མཐོར་གཏོང་ཐུབ་པའི་གནད་དོན་གསར་ པ་དེ་ དག་ལ་ དཔྱད་བརྗོད་བྱེད་
དགོས་པ་ལས་དཔྱད་བརྗོད་རྩོམ་ཡིག་གི་ནང་དུ་ལྟ་ཚུལ་རྙིང་པ་དང་། ངོས་
འཛིན་གསལ་པོ་མེད་པ། གཞན་བཤད་རྗེས་ཟློས་བྱེད་པའམ་ཟེར་སྒྲོས་སུ་
འབྲང་བ་སོགས་མི་ཡོང་བའི་སྔོན་འགོག་བྱེད་དགོས། དཔྱད་བརྗོད་བྱ་ཡུལ་
ནང་དུ་རྟག་པར་གནད་དོན་མང་དག་ཅིག་འཕྲད་ཀྱི་ཡོད་རྐྱེན་དཔྱད་བརྗོད་
བྱེད་མཁན་གྱིས་རྩོམ་ཡིག་དེའི་བརྗོད་བྱ་གཙོ་བོའམ་གནད་དོན་གཙོ་བོ་དེར་
172



དཔྱད་བརྗོད་བྱས་ཏེ་གནད་དོན་གསལ་སྟོན་ཡོང་བ་བྱེད་དགོས།
གཉིས། དཔྱད་བརྗོད་བྱས་པ་དེ་དག་བདེན་ཡོད་ཁུངས་ལྡན་དང་དབྱེ་
ཞིབ་ནུས་ལྡན་ཞིག་ཡོང་བ་བྱེད་དགོས། །
ལྟ་ཚུལ་ཡང་དག་པ་ཞིག་ཡིན་ཕྱིན་དེར་ཁུངས་ལུང་ངེས་ཅན་ཞིག་ལྡན་
དགོས་པས་དཔྱད་བརྗོད་རྩོམ་ཡིག་ནང་དུ་ཡང་ལྟ་ཚུལ་ཡང་དག་ཅིག་འདོན་
དགོས་པ་མ་ཟད། ལྟ་ཚུལ་དེ་དག་ལ་ཞིབ་ཕྲའི་རྣམ་བཤད་བྱེད་དགོས་པ་དང་།
རང་སོའི་ལྟ་ཚུལ་འདོན་པའི་ཚེ་ངེས་པར་དུ་རིགས་པས་ཁུངས་སྐྱེལ་བྱས་ཏེ་
རྒྱས་བཤད་བྱེད་དགོས་ལ། བརྗོད་དོན་དེ་དག་རྒྱུ་མཚན་ལྡན་ཞིང་ཁུངས་
བཙན་པ་དང་ནུས་པ་ཐོན་ཐུབ་པ་ཞིག་བྱེད་དགོས། དེ་ལྟར་བྱུང་ན་མི་རྣམས་
ཀྱིས་དེར་ངོས་འཛིན་དང་ཡིད་ངོར་འཐད་པའམ་བློ་མོས་ཡིད་ཆེས་སྐྱེ་བ་ཞིག་
ཡོང་ཐུབ་ཀྱི་རེད། །
དཔྱད་བརྗོད་རྩོམ་ཡིག་འབྲི་བའི་ཚེ་ལྟ་ཚུལ་དང་དཔྱད་གཞི་གཅིག་གྱུར་
མེད་པའི་ཉམས་འགྱུར་རིགས་སྔོན་འགོག་བྱེད་དགོས་པ་སྟེ། ལྟ་ཚུལ་ཡོད་པ་
ཙམ་ལས་དཔྱད་གཞི་མེད་པའམ་ཡང་ན་ནུས་ལྡན་གྱི་དཔྱད་གཞི་ཕུན་སུམ་
ཚོགས་པོ་ཞིག་མེད་པ་དང༌། ལྟ་ཚུལ་ལ་དགོས་ངེས་ཀྱི་བདེན་དཔང་དང་
ཁུངས་ལུང་མེད་ཅིང་བརྗོད་དོན་སྟོང་བཤད་བྱེད་པ་དང་། ཡང་ན་དཔྱད་གཞི་
ཁོ་ན་བསྡུ་རུབ་བྱས་ཏེ་སྤུངས་པ་ཙམ་ལས་རང་ཉིད་ཀྱི་ལྟ་ཚུལ་མེད་པའམ་ལྟ་
ཚུལ་གསལ་འདོན་བྱས་མེད་པ། དཔྱད་གཞི་དང་ལྟ་ཚུལ་ལྡོག་ཕྱོགས་སུ་གྱུར་
པ་སོགས་ཀྱི་སྐྱོན་སྤངས་ཏེ་ངེས་པར་དུ་དཔྱད་གཞིའི་ཡིག་རིགས་མང་ཙམ་
ཞིག་ལ་གཟིགས་ཞིབ་དང་ཁོང་དུ་ཆུད་པ་བྱེད་དགོས་པ་མ་ཟད། ཧུར་བརྩོན་
ཆེན་པོས་བསམ་བློའི་གོ་རྟོགས་དང་རིགས་པའི་གཞུང་ལུགས་ཀྱི་ཆུ་ཚད་གོང་
མཐོར་བཏང་ནས་བརྗོད་དོན་ལ་རྒྱུ་མཚན་ལྡན་ཞིང་དངོས་ཐོག་བདེན་འཚོལ་
དང་རྒྱུ་མཚན་ཤོད་པ་བརྒྱུད་ཚན་རིག་དང་མཐུན་པའི་སྒོ་ནས་དབྱེ་ཞིབ་བྱས་
173



ཏེ་བརྗོད་བྱ་གཏིང་ཟབ་ཅིང་གསལ་ཆ་དོད་པ་ཞིག་ཡོང་བ་བྱེད་དགོས། །
བློ་མཐུན་མའོ་ཙེ་ཏུང་གིས་“ སྒྱུ་རྩལ་གྱི་རང་བཞིན་ཞན་པའི་སྒྱུ་རྩལ་གྱི་
རྩོམ་རིག་ཅིག་ཡིན་ཕྱིན་དེ་ཆབ་སྲིད་ཀྱི་ཐོག་ལ་ཡར་ཐོན་ག་འདྲ་ཆེ་ནའང་ནུས་
ཤུགས་མེད། དེར་བརྟེན་ང་ཚོས་ཆབ་སྲིད་ཀྱི་ལྟ་ཚུལ་ཐོག་ནོར་འཁྲུལ་ཡོད་
པའི་སྒྱུ་རྩལ་གྱི་རྩོམ་རིག་ལ་ངོ་རྒོལ་བྱེད་དགོས་པ་མ་ཟད། ཆབ་སྲིད་ཀྱི་ལྟ་ཚུལ་
ཡང་དག་པ་ཙམ་ལས་སྒྱུ་རྩལ་གྱི་ནུས་ཤུགས་མེད་པའི་ ་ སྦྱར་ཡིག་དང་འབོད་
ཚིག་རྣམ་པ་ཅན་” ཟེར་བའི་ཕྱོགས་ལྷུང་ལའང་ངོ་རྒོལ་བྱེད་དགོས་ཀྱི་རེད་” 15
ཅེས་གསུངས་པའི་དགོངས་དོན་དང་། ཏེང་ཞའོ་ཕིང་གིས་ “ མེ་ཏོག་མཉམ་
བཞད་དང་། རྙིང་འབུད་གསར་འདོན། ཕྱི་བཟང་ཀྲུང་སྤྱོད། གནའ་བཟང་
དེང་སྤྱོད་བཅས་ཀྱི་བྱེད་ཕྱོགས་མཐའ་འཁྱོངས་བྱས་ནས་སྒྱུ་རྩལ་གསར་རྩོམ་གྱི་
ཐད་རྣམ་པ་དང་ཉམས་འགྱུར་མི་འདྲ་བ་རྣམས་ཀྱི་བར་དུ་རང་དབང་གི་སྒོ་
ནས་གྲོས་བསྡུར་བྱས་ཆོག་རྒྱུ་དར་སྤེལ་བྱེད་དགོས་” ] ཞེས་གསུངས་པ་བཞིན་
རྩོམ་རིག་གི་སྐྱོན་ཡོན་བརྗོད་པའི་ལས་འགུལ་རྒྱ་ཆེར་སྤེལ་ཏེ་རྩོམ་རིག་གསར་
རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་རིག་ གསར་རྩོམ་བྱ་རྒྱུར་སྐུལ་
འདེད་བཅས་བྱས་ཏེ་ཐུན་མོང་མ་ཡིན་པའི་གསར་རྩོམ་ཡར་ངོའི་ཟླ་བཞིན་
འཕེལ་བ་དང་། བྲོ་མེད་ཆོ་མེད་དང༌། འགྱུར་མེད་གཅིག་ལྟར་བཟོ་བའི་སྣང་
ཚུལ་ལ་བཅོས་བསྒྱུར་བྱས་ནས་ཕུན་སུམ་ཚོགས་པོ་ཞིག་ཡོང་རྒྱུར་བརྩོན་ལེན་
བྱེད་དགོས་པ་རེད་སྙམ་མོ། །
གོང་དུ་རྩོམ་རིག་གི་སྐྱོན་ཡོན་བརྗོད་པའི་ངོ་བོ་དང་ནུས་པ། ཚད་གཞི་
དང་ཐབས་ཤེས་བཅས་ཀྱི་སྐོར་རགས་ཙམ་གླེང་བ་འདི་ནི་མི་རྣམས་ཀྱིས་རྩོམ་
རིག་གི་སྐྱོན་ཡོན་བརྗོད་པའི་གལ་ཆེའི་རང་བཞིན་ལ་མཐོང་ཆེན་བྱེད་པའི་
འདུན་པ་དང༌། སྒོས་སུ་རྣམ་དཔྱོད་ཡངས་པ་རྣམས་ཀྱིས་རྩོམ་ཡིག་གི་སྐྱོན་
ཡོན་བརྗོད་རྒྱུར་གཙིགས་ཆེན་དང་། འདིའི་རིགས་པའི་གཞུང་ལུགས་ཆ་ཚང་
174



དང་ལེགས་གྲུབ་ཀྱིས་མི་རྣམས་ལ་མཛུབ་ཁྲིད་བྱས་ཏེ་ཡོངས་ཁྱབ་ཏུ་རྩོམ་རིག་
གི་སྐྱོན་ཡོན་བརྗོད་པའི་ལས་འགུལ་རྒྱ་ཆེར་སྤེལ་ཐུབ་པ་མ་ཟད། རྩོམ་ཡིག་ལ་
དཔྱད་བརྗོད་བྱེད་པའི་མང་ཚོགས་ཀྱི་རང་བཞིན་ལྡན་པའི་ལས་འགུལ་ཞིག་
དབྱར་གྱི་ཆུ་གཏེར་བཞིན་རྒྱས་ན་སྙམ་པའི་ཀུན་སློང་བཟང་པོས་སྦྱར་བ་ལས།
མཁས་གྲགས་དོན་གཉེར་གྱི་ཕྱིར་དུ་འཕྲལ་སྒྲུབ་བྱས་པ་ཞིག་མ་ཡིན་ནོ། །རྩོམ་
རིག་གི་སྐྱོན་ཡོན་བརྗོད་པའི་སྐོར་གྱི་གནས་ཚུལ་ཞིབ་པ་དང་ཆ་ཚང་བ་ནི་
མཁས་དབང་དམ་པ་རྣམས་ཀྱིས་ཐུགས་དགོངས་སུ་ཟླ་གཟུགས་ཆུ་ལ་འཆར་བ་
བཞིན་གསལ་ལེར་ཡོད་རྐྱེན་ཁོ་བོས་སུག་བྲིས་བྱས་པའི་རྨོངས་གཏམ་འདིའི་
ནང་སྐྱོན་དང་ནོར་འཁྲུལ་སོགས་ཡོད་སྲིད་པས་གཟུར་གནས་སྐྱེ་བོ་རྣམས་ཀྱིས་
རྩོམ་རིག་གི་སྐྱོན་ཡོན་བརྗོད་པའི་ཚན་རིག་འདི་འཐུས་སྒོ་ཇེ་ཚང་དུ་གཏོང་
ཕྱིར་དགོངས་འཆར་ལྷུག་སྩོལ་དང་འབྲེལ་སློབ་སྟོན་ཡོ་བསྲང་གནང་རྒྱུའི་རེ་བ་
ཞུ་རྒྱུ་ཡིན། །
མཆན་འགྲེལ།
2 3 ? 8 15 《 མའོ་ཙེ་ཏུང་གི་གསུང་རྩོམ་གཅེས་བསྡུས་》དེབ་གསུམ་པ་
《 ཡན་ཨན་རིག་རྩལ་བཞུགས་མོལ་ཚོགས་འདུའི་ཐོག་གི་གཏམ་བཤད་》ཅེས་པར་གསལ།
(4《ལེ་ཉིན་གྱི་གསུང་རྩོམ་གཅེས་བསྡུས་》དེབ་དང་པོ་《 ཏང་གི་རྩ་འཛུགས་དང་ཏང་
གི་རྩོམ་རིག་》ཅེས་པར་གསལ།
5 6 16《 ཏེང་ཞའོ་ཕིང་གི་གསུང་རྩོམ་གཅེས་བསྒྲིགས་》ལས་《 ཀྲུང་གོའི་རྩོམ་རིག་
སྒྱུ་རྩལ་གྱི་ལས་ཀ་བྱེད་མཁན་འཐུས་མིའི་ཚོགས་ཆེན་ཐེངས་བཞི་པའི་ཐོག་གི་སྨོན་ཚིག་》
ཅེས་པར་གསལ།
(9 ཀའོ་ཨེར་ཅིའི་གསུང་རྩོམ་《 རྩོམ་རིག་གི་ཐབས་རྩལ་སྐོར་》ཞེས་པ་ཤོག་ངོས་316
-317ལ་གསལ།
འ0 ཀའོ་ཨེར་ཅིའི་གསུང་རྩོམ་ 《 རྩོམ་རིག་སྐོར་གྱི་དཔྱད་རྩོམ་འདེམས་བསྡུས་》ཞེས་
175



པའི་《གཞོན་ནུ་རྩོམ་པ་པོ་དང་གླེང་མོལ་གནང་བ་》ཞེས་པའི་ཤོག་ངོས་294 - 296ལ་
གསལ། །
13《 མའོ་ཙེ་ཏུང་གི་གསུང་རྩོམ་གཅེས་བསྡུས་》དེབ་གསུམ་པ་《ཏང་ནང་གི་ཡན་
ལག་བརྒྱད་ལྡན་གྱི་རྩོམ་ཚུལ་ལ་ངོ་རྒོལ་བྱེད་དགོས་》ཞེས་པར་གསལ།
02《 མའོ་ཙེ་ཏུང་གི་གསུང་རྩོམ་གཅེས་བསྡུས་》དེབ་ལྔ་པ་《 མི་དམངས་ནང་ཁུལ་གྱི་
འགལ་བ་རྣམས་ཐག་གཅོད་ཡང་དག་པ་བྱེད་རྒྱུའི་གནད་དོན་སྐོར་》ཞེས་པར་གསལ།
03《 ལུའུ་ཞུན་གྱི་གསུང་འབུམ་》དེབ་དྲུག་པ་《 ཁ་བྱང་གཏན་མི་འཁེལ་བའི་འཆར་
ཟིན་》ཞེས་པའི་ཤོག་ངོས་344 - 345ལ་གསལ། །
(《བོད་ལྗོངས་ཞིབ་འཇུག་》1986ལོའི་དུས་དེབ་བཞི་པའི་ཐོག་འཁོད།)
176



རྩོམ་རིག་གི་སྤྱི་ཚོགས་ཀྱི་གནས་
བབས་དང་ནུས་པའི་སྐོར།
གནད་བསྡུས། རྩོམ་འདིའི་ནང་རྒྱལ་ཁབ་ཕྱི་ནང་གི་རྩོམ་རིག་བརྩམས་བྱུར་
དཔྱད་ཞིབ་ཀྱིས་རྩོམ་རིག་ངོས་འཛིན་གྱི་ནུས་པ་དང་། སློབ་གསོའི་ནུས་པ། མཛེས་དཔྱོད་
ཀྱི་ནུས་པའི་སྐོར་ལ་དཔྱད་གླེང་བྱས་ཡོད།
འགག་གནད་ཀྱི་ཚིག ངོས་འཛིན་གྱི་ནུས་པ། སློབ་གསོའི་ནུས་པ། མཛེས་
དཔྱོད་ཀྱི་ནུས་པ།
རྩོམ་རིག་སྒྱུ་རྩལ་གྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་།
ཡང་སྤྱི་ཚོགས་ཀྱི་འཚོ་བའི་འཕེལ་རྒྱས་དང་བསྟུན་ཏེ་དེ་དང་དུས་མཚུངས་རྩོམ་
རིག་སྒྱུ་རྩལ་ཡང་འཕེལ་རྒྱས་འགྲོ་བཞིན་ཡོད་པ་མ་ཟད། སྤྱི་ཚོགས་ཀྱི་འཚོ་
བར་ནུས་པ་ཆེན་པོ་ཞིག་ཐོན་གྱི་ཡོད་པ་རེད།
རྩོམ་རིག་སྒྱུ་རྩལ་ནི་སྤྱི་ཚོགས་ཀྱི་འདུ་ཤེས་འཛིན་སྟངས་ཤིག་ཡིན་པ་
དང༌། དེས་སྤྱི་ཚོགས་ཀྱི་འཚོ་བར་ཐད་ཀར་ནུས་པ་མི་འདོན་པར་དེ་ནི་མི་
རྣམས་ཀྱི་བསམ་བློའི་བརྩེ་དུང་དང་སྙིང་སྟོབས་སོགས་ལ་ནུས་པ་ཐོན་ཞིང་མི་
རྣམས་ཀྱི་རང་ངོས་བསྒྱུར་བཀོད་དང་རང་ཉིད་ཀྱི་མཐའ་འཁོར་དུ་གནས་པའི་
ཁོ་ར་ཁོར་ཡུག་བསྒྱུར་བཀོད་བྱེད་ཐུབ་ལ་སྤྱི་ཚོགས་ཀྱི་འཚོ་བ་འཕེལ་རྒྱས་འགྲོ་
རྒྱུར་ཤུགས་རྐྱེན་ཆེན་པོ་ཞིག་ཐོན་གྱི་ཡོད།



དང་པོ། རྩོམ་རིག་གི་ངོས་འཛིན་གྱི་ནུས་པའི་སྐོར། །
རྩོམ་རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བར་ཕྱོགས་མང་པོའི་ཐད་ཀྱི་
ནུས་པ་ཐོན་པ་དང་། ལོ་རྒྱུས་ཀྱི་དུས་རབས་རིམ་བྱུང་དུ་བསམ་བློ་མཁས་ཅན་
དང་རྩོམ་རིག་སྒྱུ་རྩལ་གྱི་དཔྱད་བརྗོད་མཁས་ཅན་རྣམས་ཀྱིས་རྩོམ་རིག་སྒྱུ་རྩལ་
གྱི་སྤྱི་ཚོགས་ལ་ཡོངས་ཁྱབ་ཀྱི་ནུས་པ་ཐོན་ཐུབ་པ་ངོས་འཛིན་གནང་ཡོད་པ་
རེད། མི་རྣམས་ཀྱི་རྒྱུན་གཏན་གྱི་འཚོ་བའི་ནང་དུ་རྩོམ་རིག་སྒྱུ་རྩལ་གྱི་རྩོམ་
ཡིག་ནི་་་ མི་རྣམས་ཀྱི་འཚོ་བའི་སློབ་དེབ་” ལྟ་བུ་ཞིག་ཡིན་ཟེར་བ་མ་ཟད། དེ་
ནི་མི་རྣམས་ཀྱི་བསམ་པའི་རྒྱགས་ཕྱེ་ཡག་ཤོས་ཤིག་ཡིན་ཞེས་བརྗོད་ཀྱི་ཡོད་པ་
དང༌། བསམ་པའི་རྒྱགས་ཕྱེ་ཡག་ཤོས་ཤིག་ཡིན་ཞེས་བརྗོད་དོན་ནི་རྩོམ་རིག་
གིས་མི་རྣམས་ཀྱི་བསམ་པའི་དགོས་མཁོ་རྒྱ་ཆེ་ཞིག་བསྐོངས་ཐུབ་ཀྱི་ཡོད་པ་
དང༌། རྩོམ་རིག་ལྟ་ཀློག་བྱས་པ་བརྒྱུད་དེ་མི་རྣམས་ཀྱི་སྤྱི་ཚོགས་ཀྱི་ཤེས་ཡོན་
དང༌། ལོ་རྒྱུས་ཀྱི་ཤེས་ཡོན། འཚོ་བའི་ཤེས་ཡོན་ཕུན་སུམ་ཚོགས་པོ་ཞིག་ཤེས་
རྟོགས་བྱེད་ཐུབ་ལ་འཚོ་བར་ལྟ་ཞིབ་དང་ངོས་འཛིན་བྱེད་པའི་ནུས་པ་གོང་
མཐོར་གཏོང་བ་དང་བསམ་བློའི་ཆུ་ཚད་མཐོ་རུ་གཏོང་བ། ཀུན་སྤྱོད་ཡ་
རབས་ཅན་དུ་འགྱུར་བ་དང་མཛེས་རིག་གི་ལྟ་ཚུལ་གསོ་སྐྱོང་ཐུབ་པ་བཅས་
བྱུང་སྟེ་སྤྱི་ཚོགས་འཚོ་བའི་ནང་གི་བཟང་ངན་དང་བདེན་རྫུན། མཛེས་སྡུག་
དང་མཛེས་སྡུག་མ་ཡིན་པར་དབྱེ་འབྱེད་ཐུབ་པ་ཡོང་གི་ཡོད་པས་རེད། སྤྱི་
ཚོགས་ལག་ལེན་དངོས་ནས་རྩོམ་པ་པོར་འཚོ་བའི་མྱོང་ཚོར་བྱུང་སྟེ་རིམ་གྱིས་
རྩོམ་རིག་གསར་རྩོམ་བྱེད་པའི་འདུན་པ་བཟང་པོ་ཞིག་སྐྱེས་ཀྱི་ཡོད་པ་དང་།
རྩོམ་པ་པོའི་ངོས་འཛིན་དེ་འཚོ་བའི་ཕྱི་ཚུལ་ལ་ངོས་འཛིན་བྱེད་པ་ནས་རིམ་
གྱིས་དོན་གྱི་ངོ་བོ་དང་ཆོས་ཉིད་ལ་ངོས་འཛིན་བྱེད་འགོ་བཙུགས་ཐོག་གཟུགས་
བཀོད་བསམ་གཞིགས་ཀྱི་ནུས་པ་འདོན་སྤེལ་བྱས་ཏེ་མཚོན་བྱེད་གཅིག་ཏུ་བསྡུ་
178



བའམ་སྙིང་བསྡུས་ཀྱི་དཔེར་འོས་སུ་འགྱུར་བ་བྱས་ནས་སྒྱུ་རྩལ་གྱི་ཐོག་ནས་
གཟུགས་བརྙན་གསར་བསྐྲུན་བྱས་ཏེ་རང་ཉིད་ཀྱི་རྩོམ་ཡིག་དེ་འགྲུབ་པ་བྱེད་
དགོས། ཡིན་ནའང་རྩོམ་རིག་སྒྱུ་ རྩལ་ གྱི་རྩོམ་ཡིག་ གི་ འོས་འགན་དངོས་
གནས་དེ་ད་དུང་འགྲུབ་མེད་པས། རྩོམ་རིག་སྒྱུ་རྩལ་གྱི་རྩོམ་ཡིག་ནི་སྤྱི་ཚོགས་
ཀྱི་བྱ་དངོས་ནས་ཚུར་འབྱུང་བ་དང༌། རྩོམ་རིག་དེ་ངེས་པར་དུ་སྤྱི་ཚོགས་ཐོག་
ཏུ་ཕར་སླེབས་ཏེ་སྤྱི་ཚོགས་ལ་ཞབས་འདེགས་ཞུས་ཏེ་རྩོམ་ཡིག་གི་ནུས་པ་ཆེས་
ཆེར་ཐོན་པ་བྱ་རྒྱུ་དེ་རེད། དེ་ལྟར་མ་བྱས་ཚེ་འདུ་ཤེས་ཀྱི་རྣམ་པ་མཚོན་པའི་
རྩོམ་རིག་སྒྱུ་རྩལ་དེ་ཆབ་སྲིད་དང་དཔལ་འབྱོར་གྱི་རྨང་གཞིར་ཕན་ནུས་ཆེན་པོ་
ཞིག་ག་ལ་ཐོན་ཐུབ། རྩོམ་རིག་ནི་འཚོ་བ་དངོས་ནས་འབྱུང་བ་དང་ཡང་སྤྱི་
ཚོགས་ཀྱི་འཚོ་བའི་ནང་རང་གི་ནུས་པ་རྒྱ་ཆེར་འདོན་སྤེལ་བྱ་རྒྱུ་དེ་ནི་རྩོམ་རིག་
སྒྱུ་རྩལ་དང་སྤྱི་ཚོགས་འཚོ་བའི་བར་གྱི་རྩོད་གྲུབ་ཀྱི་འབྲེལ་བར་ཁྱོན་ཡོངས་ནས་
གོ་ལེན་ཇི་ལྟར་བྱེད་པའི་གནད་དོན་དེ་རེད། །
རྩོམ་རིག་སྒྱུ་རྩལ་གྱིས་གསོན་ཉམས་ལྡན་པའི་གཟུགས་བརྙན་གྱི་ཐོག་
ནས་མི་རྣམས་ཀྱི་མིག་ལམ་དུ་སྤྱི་ཚོགས་ཀྱི་འཚོ་བ་དངོས་དེ་ཞིབ་ཕྲའི་སྣང་
བརྙན་དང་མཛེས་པའི་དཔེ་རིས་ལྟ་བུ་ཞིག་གསལ་འདོན་བྱས་ཡོད་པ་མ་ཟད།
ལོ་རྒྱུས་དུས་རིམ་སོ་སོའི་ནང་བྱུང་བའི་ཆབ་སྲིད་ཀྱི་འགྱུར་བ་དང་། དཔལ་
འབྱོར་གྱི་ལམ་ལུགས། ཡུལ་སྲོལ་དང་འདྲིས་པའི་གོམ་གཤིས་དང་རང་བྱུང་
ཁམས་ཀྱི་མཛེས་སྡུག་ཡུལ་ལྗོངས་བཅས་མཚོན་པར་བྱས་པ་དང༌། སྤྱི་ཚོགས་
ཀྱི་ལམ་ལུགས་མི་འདྲ་བའི་ནང་མི་རྣམས་ཀྱི་འཚོ་བར་འཛིན་པའི་འདུ་ཤེས་
དང་བསམ་བློའི་འཆར་སྣང་སེམས་ཁམས་སོགས་མཚོན་པར་བྱས་ཏེ་རིག་རྩལ་
གྱི་རྩོམ་རིག་རྒྱུད་དེ་མི་རྣམས་ཀྱི་སྤྱི་ཚོགས་ཀྱི་འཚོ་བའི་ཤེས་ཡོན་དང་། འདས་
ཟིན་པའི་ལོ་རབས་ནང་བྱུང་བའི་ལོ་རྒྱུས་ཤེས་ཡོན་མང་པོ་ཤེས་རྟོགས་བྱུང་སྟེ།
རང་ཉིད་ལྟ་རྒྱ་ཆེ་རུ་འགྲོ་བ་དང་མི་རྣམས་ལ་སྤྱི་ཚོགས་ཀྱི་ཤེས་ཡོན་ཕུན་སུམ་
179



ཚོགས་པོ་ཞིག་འདོན་སྤྲོད་བྱེད་ པ་མ་ཟད། འཚོ་བར་ཡང་ དག་པའི་ངོས་
འཛིན་བྱེད་པ་དང་བརྟག་དཔྱད་བྱེད་པ། བླང་དོར་གྱི་གནད་ཇི་བཞིན་རྟོགས་
པར་བྱེད་པའི་ནུས་པ་ཐོན་ལ་རང་ངོས་ཀྱི་འཇིག་རྟེན་ལྟ་བ་ཡང་དག་པ་ཞིག་
འཛུགས་རྒྱུར་རོགས་རམ་བྱེད་པ་དང༌། རྩོམ་རིག་ནང་བརྗོད་པའི་དོན་ཆུང་
འགའ་ཞིག་ལ་གཞིགས་ཏེ་དེ་ལས་འདས་པའི་དོན་མང་པོར་བསམ་གཞིགས་
བྱས་ཏེ་སྤྱི་ཚོགས་ཀྱི་འཚོ་བར་རང་ཉིད་ཀྱི་བརྟག་དཔྱད་བྱེད་པའི་ནུས་པ་གསོ་
སྐྱོང་བྱེད་ཐུབ་ཀྱི་རེད། ང་ཚོས་གནའ་རབས་ཀྱི་བྲན་གཡོག་སྤྱི་ཚོགས་དང་
བཀས་བཀོད་རྒྱུད་འཛིན་གྱི་སྤྱི་ཚོགས། མ་རྩ་རིང་ལུགས་ཀྱི་སྤྱི་ཚོགས། ཕྱིའི་
རྒྱལ་ཁབ་སྤྱི་ཚོགས་ཀྱི་འགྱུར་བའི་ཕྱོགས་དང་དཔལ་འབྱོར་གྱི་འཕེལ་རྒྱས་དང་
དུས་རབས་ཀྱི་སྙིང་སྟོབས། མི་སྣའི་སེམས་ཁམས། ཡུལ་སྲོལ་དང་འདྲིས་པའི་
གོམས་གཤིས་སོགས་ལ་ངོས་འཛིན་དང་ཤེས་རྟོགས་བྱེད་རྒྱུར་ནུས་པ་ཆེན་པོ་
ལྡན་ཡོད་པ་རེད། དེ་ཡང་ཨུ་རུ་སུའི་གྲགས་ཅན་རྩོམ་པ་པོ་ཀའོ་ཨེར་ཅིས་
“ རྩོམ་རིག་སྒྱུ་རྩལ་ནི་དུས་རབས་ཀྱི་འཚོ་བ་དང་བསམ་བློའི་ལོ་རྒྱུས་དེ་རང་
ཡིན་” (《རྩོམ་རིག་སྒྱུ་རྩལ་སྐོར་གླེང་བ་》ཤོག་གྲངས་15ལ་གསལ་）ཞེས་
གསུངས་པའི་རྒྱུ་མཚན་ཡང་དེ་ག་ཡིན་པ་དང༌། ཨེན་ཀེ་སིས་གསུང་དོན་
“ པའར་ཀྲ་ཁེ་ཡིས་མཛད་པའི་《མི་ཡུལ་གྱི་དགོད་བྲོ་བའི་ཟློས་གར་》ཞེས་པའི་
ནང་ནས་ང་ལ་ཤེས་རྟོགས་བྱུང་བའི་ཤེས་ཡོན་ནི་སྐབས་དེར་ཡོད་པའི་ལོ་རྒྱུས་
རིག་པ་མཁས་ཅན་དང་དཔལ་འབྱོར་རིག་པ་མཁས་ཅན། བསྡོམས་རྩིས་རིག་
པ་མཁས་ཅན་བཅས་ལས་རིག་དེའི་ཐོག་ལས་ཀ་བྱེད་མཁན་ཚང་མའི་ས་ནས་
རྟོགས་པའི་ཁྱོན་ཡོངས་ཀྱི་ཤེས་ཡོན་དང་བསྡུར་ཡང་དེ་བས་མང་བ་ཞིག་ཤེས་
རྟོགས་བྱུང༌། (《དབྱིན་ཇིའི་འབྱོར་ལྡན་གྲལ་རིམ།》《མར་ཁེ་སི་དང་ཨེན་
ཀེ་སིའི་གསུང་རྩོམ་》དེབ་བཅུ་པའི་ཤོག་གྲངས་686ལ་གསལ་)ཞེས་གསུངས་
ཡོད་པ་དང་། ཡང་ཨེན་ཀེ་སིས་དབྱིན་ཇིའི་དངོས་ཡོད་རིང་ལུགས་ཀྱི་རྩོམ་པ་
180



པོ་ཏི་ཀེན་སི་སོགས་ཀྱིས་“ སོ་སོ་རང་ཉིད་ཀྱིས་ཁྱད་པར་དུ་འཕགས་ལ་གསོན་
ཉམས་དོད་པའི་སྒོ་ནས་རྩོམ་འབྲི་མཛད་པའི་དེབ་ཐེར་ཁག་གི་ནང་འཛམ་གླིང་
ཐོག་གི་ཆབ་སྲིད་དང་སྤྱི་ཚོགས་ཀྱི་བདེན་དོན་གསལ་སྟོན་བྱས་ཡོད་པ་དེ་དག་
ནི་སྲིད་ཚོང་པ་དང་སྲིད་དོན་བརྗོད་ པ་པོ་ཀུན་སྤྱོད་མཁས་པ་ སོགས་ལས་
རིགས་དེའི་ ཐོག་ལས་ཀ་བྱེད་མཁན་གྱིས་གསལ་སྟོན་བྱས་པའི་ བདེན་དོན་
མཉམ་དུ་བསྒྲིལ་བ་ལས་ཀྱང་མང་བ་ཡོད་དོ། །”(《 མར་ཁེ་སི་དང་ཨེན་ཀེ་
སིའི་གསུང་རྩོམ་འདེམས་བསྡུས་》དེབ་བཞི་པའི་ཤོག་གྲངས་463ལ་གསལ་）
ཞེས་གསུངས་པ་དེ་དག་ནས་ང་ཚོར་རྒྱུ་མཚན་འདི་འདྲ་ཞིག་གསལ་སྟོན་བྱས་
ཡོད་པ་སྟེ།
རྩོམ་རིག་སྒྱུ་རྩལ་ གྱིས་ཞིབ་ཕྲ་དང་ཚོར་སྣང་སྐྱེ་ཐུབ་པའི་སྒྱུ་རྩལ་ གྱི་
གཟུགས་བརྙན་བརྒྱུད་དེ་འཚོ་བའི་མཛེས་རིག་དེ་མཚོན་པར་བྱས་ཡོད། དེར་
བརྟེན་ཕུལ་བྱུང་གི་རྩོམ་ཞིག་ལ་དངོས་ཡོད་རང་བཞིན་གྱིས་ཚད་གཞི་ངེས་ཅན་
ཞིག་ལྡན་ཡོད་ལ་མི་རྣམས་ཀྱི་འཚོ་བར་ངོས་འཛིན་བྱེད་རྒྱུར་རོགས་རམ་དང་
འཚོ་བའི་གདོང་རིས་ངོ་མའི་ཕྱོགས་འགའ་ཞིག་ཀྱང་གསལ་སྟོན་བྱས་ཡོད་པ་
མ་ཟད། སྤྱི་ཚོགས་ཚན་རིག་གཞན་གྱིས་འགྲུབ་མི་ཐུབ་པའི་བྱ་དངོས་མང་པོ་
ཞིག་ལ་དམིགས་གསལ་གྱི་ནུས་པ་ཐོན་ཐུབ་ཀྱི་ཡོད་པ་རེད་། རྩོམ་རིག་སྒྱུ་རྩལ་
གྱི་རྩོམ་ཡིག་ནང་ནས་མི་རྣམས་ཀྱི་ལོ་རྒྱུས་གནས་ཚུལ་དངོས་ཇི་མ་ཇི་བཞིན་
ཤེས་རྟོགས་བྱེད་ཐུབ་པ་ཞིག་མ་ཡིན་རུང་དུས་རབས་དེའི་ནང་གི་འཚོ་བ་དེ་
དག་ཞིབ་ཕྲ་དང་གསོན་ཉམས་དོད་པ། མི་མི་འདྲ་བའི་སྣང་བརྙན་དང་
གཤིས་རྒྱུད་མི་འདྲ་བའི་སྣང་ཚུལ་སོགས་ལ་ངོས་འཛིན་དང་ཤེས་རྟོགས་ཡོང་
ཐུབ་པ་དེ་ཡིན། །
དཔེར་ན། བློ་མཐུན་འགའ་ཞིག་གིས་བསྡོམས་རྩིས་རགས་ཙམ་བྱས་
པར་གཞིགས་ན་《མར་ཁེ་སི་ཨེན་ཀེ་སི་ཡིས་རྩོམ་རིག་སྒྱུ་རྩལ་གྱི་སྐོར་གླེང་བ་》
181



ཞེས་པའི་དེབ་ཐེར་དེའི་ནང་དུ་དུས་རབས་མི་འདྲ་བ་དང་རྒྱལ་ཁབ་ཁག་གི་
རྩོམ་རིག་སྒྱུ་རྩལ་མཁས་ཅན་གྱི་མི་སྣ་བརྒྱ་དང་བརྒྱད་བཅུ་ལྷག་ཙམ་བཏོན་
ཡོད་ལ་ཁོང་རྣམ་པས་རྩོམ་རིག་སྒྱུ་རྩལ་རྩོམ་ཡིག་གི་མཚན་བྱང་བཏོན་པ་དང་
རྩོམ་ཡིག་ལ་དཔྱད་བརྗོད་བྱས་པ་དང་རྩོམ་རིག་སྒྱུ་རྩལ་གྱི་དཔྱད་བརྗོད་གསུང་
རྩོམ་ཁག་མི་འདྲ་བ་བཞི་བརྒྱ་ལྔ་བཅུ་ལྷག་ཙམ་ཞིག་ཡོད་པ་མ་ཟད། མར་ཁེ་སི་
དང་ཨེན་ཀེ་སིས་མཛད་པའི་གསུང་རྩོམ་ནང་དུ་ཧྲ་ཧྲི་སྦི་ཡ་གཅིག་པུར་ཡང་
རྩོམ་ཡིག་དང་འཕྲིན་ཡིག་སོགས་རྩོམ་ཡིག་སུམ་བཅུ་ལྷག་ཙམ་ཞིག་གི་ནང་
དེའི་སྐོར་གསུངས་ཡོད་ལ། ད་དུང་ཧྲ་ཧྲི་སྦི་ཡ་ཡི་རྩོམ་ཡིག་དྲུག་ཅུ་དང་མི་སྣ་ཉི་
ཤུ་ལྷག་ཙམ་ཞིག་གི་སྐོར་གླེང་ཡོད་པ་རེད། གོང་སྨོས་དེ་དག་ནས་ང་ཚོས་རྩོམ་
རིག་སྒྱུ་རྩལ་གྱིས་སྤྱི་ཚོགས་ཀྱི་འཚོ་བར་ཐོན་པའི་ནུས་པ་དང་གནས་བབས་
གསལ་རྟོགས་བྱེད་ཐུབ་པ་ཞིག་ཡིན། །
ཡང་དག་པའི་རྩོམ་ཡིག་ཅིག་གིས་ཀློག་པ་པོ་རྣམས་ཀྱི་འཚོ་བར་ངོས་
འཛིན་ཇི་ལྟར་བྱེད་པའི་ཆུ་ཚད་གོང་མཐོར་གཏོང་ཐུབ་པ་མ་ཟད། འཚོ་བར་
ལྟ་ཚུལ་ཇི་འདྲ་ཞིག་འཛིན་དགོས་པ་དང༌། རྒྱུན་གཏན་འཚོ་བའི་ནང་དུ་གང་
ཞིག་ཁས་ལེན་དགོས་པ་དང༌། གང་ཞིག་ལ་དགའ་ཞེན་བྱེད་དགོས་པ། གང་
ཞིག་ལ་འཁོན་སེམས་བྱེད་པ། གང་ཞིག་ལ་བརྩི་བཀུར་དང་ངོ་རྒོལ་བྱེད་
དགོས་པ་སོགས་ཀྱི་སློབ་གསོ་གཏོང་བ་དང་། མི་རྣམས་རྨོངས་གཉིད་ལས་
སེལ་ཏེ་སེམས་ཤུགས་འཕེལ་བ་དང་། བདེན་དོན་གསལ་རྟོགས་བྱེད་ཐུབ་པ།
ཐ་ན་དགའ་སྐྱིད་ཀྱི་དུས་སྟོན་ལ་སྤྲོ་སེམས་ཆེར་ཆེར་འཕེལ་བ་དང་། དཀའ་
ངལ་གྱི་མདུན་དུ་སེམས་ཤུགས་འཕེལ་བར་གྱུར་ཏེ་བྱ་བ་ལེགས་འགྲུབ་ཡོང་བ་
དང༌། སྤྱོད་ཚུལ་ཡང་དག་པའི་གཞི་སོགས་ཀྱང་རྩོམ་རིག་གི་ནུས་པ་ལས་ཐོན་
ཐུབ། རྩོམ་པ་པོས་རྩོམ་རིག་སྒྱུ་རྩལ་གྱི་གཟུགས་བརྙན་སྣ་ཚོགས་ཤིག་བསྐྲུན་
པ་དང་དུས་མཚུངས་མི་སྣ་དེ་དག་གི་དགའ་སྐྱོ་འཛོམས་བྲལ་དང༌། མི་སྣའི་
182



སེམས་ཁམས་ཀྱི་འགུལ་སྐྱོད་དང་ གཤིས་རྒྱུད། ལས་དབང་སོགས་ གསོན་
ཉམས་དོད་པོ་ཞིག་བྲིས་ཡོད་རྐྱེན་ཀློག་པ་པོས་ལྟ་ཀློག་བྱེད་སྐབས་ལ་ལ་ངུ་བྲོ་
ཞིང་། ལ་ ལ་ རྒོད་བྲོ་བ། འཚམས་རེ་ འཚབ་ ཤ་ ལངས་ པ། འཚམས་ རེ་
འཇིགས་གཡེར་བ་སོགས་རྣམ་འགྱུར་ཅི་རིགས་འབྱུང་བ་དེ་དག་བརྒྱུད་ནས་
ཀློག་པ་པོའི་སེམས་ཁམས་སུ་ཤུགས་རྐྱེན་ངེས་ཅན་ཞིག་ཐེབས་ཀྱི་ཡོད།
རྩོམ་རིག་སྒྱུ་རྩལ་གྱིས་མི་དམངས་མང་ཚོགས་ཀྱི་རེ་འདོད་དང་ཁེ་ཕན་
མཚོན་པར་བྱས་ཡོད་ ཕྱིན་དེས་རང་བཞིན་དུ་སྤྱི་ཚོགས་ལ་ཡང་དགེ་མཚན་
ལྡན་པའི་ཕན་ནུས་ཆེན་པོ་ཞིག་ཐོན་གྱི་ཡོད། དེར་བརྟེན་རྩོམ་རིག་གིས་མ་
མཐར་ཡང་ཕན་ནུས་འདི་འདྲ་འགའ་ཞིག་ཐོན་གྱི་ཡོད་པ་སྟེ་མང་ཚོགས་ཀྱི་
དཔའ་ངར་ལ་སྐུལ་སློང་བྱེད་ཐུབ་པ་དང་། མི་དམངས་མང་ཚོགས་ཀྱི་སྙིང་
སྟོབས་འཕེལ་ཐུབ་པ། མཐུན་སྒྲིལ་དང་བློ་གཅིག་སེམས་གཅིག་གི་སྒོ་ནས་
དེང་རབས་ཅན་བཞི་མངོན་འགྱུར་བྱེད་པ་དང༌། སྤྱི་ཚོགས་རིང་ལུགས་ཀྱི་
ཚད་མཐོའི་དངོས་པོའི་དཔལ་ཡོན་དང་བསམ་པའི་དཔལ་ཡོན་འཛུགས་སྐྲུན་
བྱ་རྒྱུ་བཅས་ཀྱི་ཐད་ཡར་སྐུལ་བ་ཞིག་བྱེད་ཐུབ་པ་དང་གཅིག མང་ཚོགས་
རྣམས་ཀྱི་ཡང་དག་པའི་སྒོ་ནས་སྤྱི་ཚོགས་དང་མི་ཚེ་སྐྱེས་ཚུལ་ལ་ངོས་འཛིན་
བྱས་ནས་ཁོང་ཚོས་མཛེས་སྡུག་དང་། ལེགས་ཉེས། བཟང་ངན་བཅས་དབྱེ་
འབྱེད་བྱེད་པའི་གོ་རྟོགས་གོང་མཐོར་གཏོང་བ་དང་རྗེས་ལུས་དང་སྒྱིད་ལུག་
བག་ཁུམས་ཀྱི་སྤྱི་ཚོགས་སྣང་ཚུལ་ལ་འཐབ་རྩོད་བྱེད་ཐུབ་པ་དང་གཉིས། མི་
དམངས་ཀྱི་ བསམ་ པའི་ ཡུལ་ ཁམས་ དང༌ ཀུན་ སྤྱོད་ མཐོར་ འདེགས་ དང་།
བསམ་པའི་འཚོ་བ་ཕུན་སུམ་ཚོགས་སུ་བཏང་སྟེ་ཁོ་ཚོས་ལུས་སེམས་གཉིས་
བདེ་ཡོང་བར་ཡར་སྐུལ་བྱེད་རྒྱུ་དང་གསུམ་བཅས་ཡིན།
རྩོམ་ཡིག་གསར་རྩོམ་བྱེད་པ་དེ་རྩོམ་པ་པོས་ གནད་དོན་མང་པོར་
གཞིར་བཟུང་སྟེ་མི་རྣམས་ཀྱི་སྙིང་སྟོབས་འཕེལ་ཐབས་བྱེད་པ་དང་། ཕུལ་བྱུང་
183



རྩོམ་ཡིག་ཅིག་གིས་མི་རྣམས་ལ་དེ་སྔོན་གྱི་སྤྱི་ཚོགས་ཇི་འདྲ་ཞིག་བྱུང་བ་དང༌།
སྤྱི་ཚོགས་དེའི་ནང་གྲགས་ཅན་མི་སྣ་གང་བྱུང་ཡོད་པ་དང་། མི་དང་མིའི་བར་
གྱི་འབྲེལ་བ་དང་འདུ་ཤེས་ཇི་འདྲ་ཡོད་མེད་རྟོགས་ཐུབ་པ་མ་ཟད། སྐབས་
དེའི་སྤྱི་ཚོགས་ཀྱི་རྣམ་པ་དང༌། གྲལ་རིམ་གྱི་འདུ་ཤེས་དང་མི་རྣམས་ཀྱི་ཡིད་དུ་
བག་ཆགས་གཏིང་ཟབ་བྱུང་སྟེ་ཁོ་ཚོས་ཆ་རྐྱེན་ཇི་འདྲ་ཞིག་གི་འོག་ཏུ་མི་སྣ་ཇི་
ལྟར་ཐོན་པ་དང་། གནད་དོན་ཇི་འདྲ་ཡོང་བ། མི་འགའ་རེས་འཚོ་བ་དེ་ལྟར་
སྐྱོ་བ་དང་། འགའ་རེས་བྱ་བ་ངན་པ་དེ་ལྟར་བྱས་ཀྱང་དགོས་ངེས་ཀྱི་ཉེས་ཆད་
མི་ཕོག་པའི་རྒྱུ་མཚན་ཅི་ཡིན་ནམ། ཇི་ལྟར་བྱས་ཏེ་མི་རྣམས་ཀྱི་འཚོ་བ་ཇེ་
ལེགས་སུ་གཏོང་ཐུབ་པ་སོགས་ཀྱི་གནད་དོན་འཚོལ་ཞིབ་དང་བསམ་གཞིགས་
བྱེད་ཐུབ་པ་དང༌། སྤྱི་ཚོགས་ཀྱི་བྱ་དངོས་ ཇི་འདྲར་བསྔགས་བརྗོད་བྱེད་
དགོས་པ་དང་ཇི་འདྲར་དམའ་འབེབས་བྱེད་དགོས་པ་བཅས་ཤེས་རྟོགས་བྱུང་
སྟེ་མི་རྣམས་ཀྱི་བསམ་པའི་རྣམ་པ་ལ་འགྱུར་ལྡོག་ཡོང་བའི་ནུས་པ་ཐོན་ཐུབ། །
ཕུལ་བྱུང་རྩོམ་ཡིག་ཅིག་གིས་མི་རྣམས་ཀྱི་སྤྱི་ཚོགས་ཀྱི་འཚོ་བར་འཛིན་
པའི་ངོས་འཛིན་གོང་མཐོར་གཏོང་ཐུབ་ལ། ཡིན་མིན་དབྱེ་འབྱེད་དང་ཀུན་
སྤྱོད་སོགས་ལ་ཡང་སློབ་གསོའི་ནུས་པ་ཆེན་པོ་གཏོང་ཐུབ་པ་མ་ཟད། སྤྱི་
ཚོགས་ནང་གི་མི་རྣམས་ཀྱི་འཚོ་བའི་མྱོང་གོམས་དང་། ཉམས་མྱོང་བཟང་
པོར་ཕྱོགས་བསྡོམས་དང་དབྱེ་ཞིབ་བྱས་ཏེ་ལེགས་སྤེལ་ཉེས་འགོག་དང་བླང་
དོར་གྱི་གནད་ལ་མིག་གཉིས་རྨོངས་པའི་དུ་ཞག་གིས་མ་འགྲིབ་པར་དཀར་
གསལ་འོད་སྣང་གི་ལམ་སྟོན་པ་ལྟ་བུའི་ནུས་པ་ཐོན་གྱི་ཡོད། །
རྩོམ་རིག་སྒྱུ་རྩལ་གྱི་ནུས་པ་མི་འདྲ་བ་སྣ་ཚོགས་ཡོད་པ་དེ་དག་མདོར་
བསྡུས་ན་སྤྱིར་ཁག་གསུམ་དུ་དབྱེ་ཆོག་པ་སྟེ་དེ་ནི་ངོས་འཛིན་གྱི་ནུས་པ་དང༌།
སློབ་གསོའི་ནུས་པ། མཛེས་དཔྱོད་ཀྱི་ནུས་པ་བཅས་ཕྱོགས་གསུམ་པོ་དེ་ཡིན་
ཞིང་དེ་དག་གསུམ་པོ་ནི་ཁ་བྲལ་དུ་གནས་པ་ཞིག་མ་ཡིན་པར་འབྲེལ་བ་དམ་
184



ཟབ་ཡོད་ལ་གཅིག་ལ་གཅིག་རྟེན་གྱི་ནུས་པ་འདོན་སྤེལ་བྱེད་ཀྱི་ཡོད། རྩོམ་
རིག་སྒྱུ་རྩལ་ཡང་འདུ་ཤེས་འཛིན་སྟངས་གཞན་དང་འདྲ་བར་དེར་ངོས་འཛིན་
གྱི་ནུས་པ་ཆེན་པོ་ཡོད་པ་མ་ཟད། སློབ་གསོའི་རང་བཞིན་ཆེན་པོ་ལྡན་ཡོད་པ་
ཞིག་ཡིན། །
རྩོམ་རིག་སྒྱུ་རྩལ་གྱི་རྩོམ་ཡིག་ནང་དུ་རྩོམ་པ་པོས་ཕྱི་རོལ་ཡུལ་གྱི་གནད་
དོན་ལ་གཞིགས་ཏེ་ད་ལྟའི་འཚོ་བ་མཚོན་པར་བྱས་པ་ཙམ་ཞིག་མ་ཡིན་པར།
དེ་ནི་སྤྱི་ཚོགས་ཀྱི་ཕུགས་བསམ་དང་མཛེས་རིག་གི་ལྟ་ཚུལ་ངེས་ཅན་ཞིག་ལ་
བརྟེན་ནས་རྩོམ་པ་པོས་འཚོ་བར་འཛིན་པའི་རྣམ་འགྱུར་དང་གདེང་འཇོག་
སོགས་ཡང་མཚོན་པར་བྱས་ཡོད་པ་རེད། དེ་ལྟར་རྩོམ་རིག་སྒྱུ་རྩལ་གྱི་རྩོམ་
ཡིག་གིས་ཕྱོགས་མང་པོའི་ཐོག་ནས་མི་རྣམས་ལ་སྤྱི་ཚོགས་དང་མི་ཚེ་སྐྱེལ་ཚུལ་
གྱི་ཤེས་ཡོན་མང་པོ་ཞིག་ཐོབ་རྒྱུར་རོགས་རམ་བྱེད་པ་དང༌། མི་རྣམས་ཀྱི་འཚོ་
བའི་ཉམས་མྱོང་ཕུན་སུམ་ཚོགས་སུ་འགྲོ་བ་དང༌། མི་རྣམས་ཀྱི་སྤྱི་ཚོགས་ཀྱི་
ཆོས་ཉིད་འགའ་ཞིག་ཤེས་རྟོགས་བྱེད་རྒྱུ་གཏིང་ཟབ་ཏུ་འགྲོ་རྒྱུ་བཅས་ལ་ནུས་
པ་ཐོན་གྱི་ཡོད་པས་དེ་ནི་རྩོམ་རིག་སྒྱུ་རྩལ་ལ་ངོས་འཛིན་གྱི་ནུས་པ་ཡོད་པ་དེ་
ནི་རྩོམ་རིག་སྒྱུ་རྩལ་གྱི་སྤྱི་ཚོགས་ཀྱི་འཚོ་བ་དངོས་དེ་མངོན་གསལ་དོད་པོས་
མཚོན་པར་བྱས་པ་དང༌། རྒྱ་ཆེ་གཏིང་ཟབ་ཀྱི་སྒོ་ནས་སྤྱི་ཚོགས་དང་མིའི་འཚོ་
བ་རྩོམ་འབྲི་བྱས་ཡོད་པ་རེད།
འཚོ་བ་ནི་མཐའ་ཡས་ཤིང་མུ་མཐའ་མི་མངོན་པ། གནའ་དེང་གི་འཚོ་
བ། ཕྱི་རྒྱལ་དང་རང་རྒྱལ་སོགས་ཀྱི་འཚོ་བ་སོགས་དཔོག་པར་དཀའ་བ་ཞིག་
ཡིན་པ་དང་། རྩོམ་རིག་སྒྱུ་རྩལ་ནི་འཚོ་བ་དེ་དག་ལ་ལྟ་ཞིབ་བྱེད་པའི་རྒྱང་ཤེལ་
ལྟ་བུ་ཞིག་ཡིན། །
འཚོ་བའི་ཉམས་མྱོང་ཕུན་སུམ་ཚོགས་པོ་མེད་པའི་ཀློག་པ་པོ་ཞིག་ལ་ཆ་
མཚོན་ན། རྩོམ་རིག་སྒྱུ་རྩལ་གྱིས་ཁོང་ཚོར་མུ་མཐའ་མི་མངོན་པའི་འཚོ་བ་རྒྱ་
185



ཚེ་ཞིག་བསྟན་ཏེ་གནའ་དེང་གི་འཚོ་བ་མི་འདྲ་བའི་ཤེས་ཡོན་དང་ཉམས་མྱོང་
ཕུན་སུམ་ཚོགས་པ་ཞིག་ཤེས་རྟོགས་བྱེད་ཐུབ་རྒྱུ་ཡིན་པ་དང་དེ་མིན་འཚོ་བའི་
ནང་གི་བདེན་རྫུན་དང་ ཕྱི་ཚུལ་དང་ངོ་བོ་སོགས་མཉམ་དུ་འབྲེལ་ཡོད་པར་
བརྟེན་རྩོམ་རིག་སྒྱུ་རྩལ་གྱིས་འཚོ་བའི་ཆོས་ཉིད་གསལ་རྟོགས་ཡོང་བ་དང་འཚོ་
བའི་བདེན་དོན་འཚོལ་རྙེད་ཡོང་རྒྱུར་རོགས་རམ་གྱི་ནུས་པ་ཐོན་གྱི་ཡོད།
མདོར་ན། རྩོམ་རིག་སྒྱུ་རྩལ་གྱི་ནང་འཚོ་བ་དེ་དངོས་འབྲེལ་དང༌། རྒྱ་ཆེ་བ་
གཏིང་ཟབ་པོ་བཅས་ཀྱི་སྒོ་ནས་མཚོན་པར་བྱས་ཡོད་པ་དེ་ནི་རྩོམ་རིག་སྒྱུ་རྩལ་
གྱི་ངོས་འཛིན་གྱི་ནུས་པའི་འབྱུང་རྐྱེན་དེ་ཡིན། རྩོམ་རིག་སྒྱུ་རྩལ་གྱི་རྩོམ་ཡིག་
ནང་ནས་མཚོན་པར་བྱས་པའི་དངོས་ཡོད་རང་བཞིན་གྱི་ཚད་གཞི་དང་། རྒྱ་
ཁྱོན་དང་གཏིང་ཟབ་ཀྱི་ཚད་གཞིར་རག་ལས་ཡོད། རྩོམ་རིག་སྒྱུ་རྩལ་གྱི་རྩོམ་
ཡིག་ལ་མི་རྣམས་ཀྱིས་སྤྱི་ཚོགས་ཀྱི་འཚོ་བར་ངོས་འཛིན་བྱེད་པའི་ནུས་པ་ལྡན་
ཡོད་པ་མ་ཟད་སློབ་གསོའི་ནུས་པ་ཡང་ལྡན་ཡོད།
གཉིས་པ། རྩོམ་རིག་གི་སློབ་གསོའི་ནུས་པའི་སྐོར།
རྩོམ་རིག་སྒྱུ་རྩལ་གྱིས་མི་རྣམས་ཀྱི་བསམ་པའི་བརྩེ་དུང་ལ་བག་ཆགས་
ཆེན་པོ་ཡོད་པ་དང༌། མི་རྣམས་ཀྱི་བསམ་པའི་རྡུལ་ཐལ་སེལ་བ། མི་རྣམས་
ཀྱིས་འཚོ་བར་བསྒྱུར་བཀོད་བྱས་ཏེ་དཔའ་ངར་དང་སྟོབས་ཤུགས་འཕེལ་ཏུ་
འཇུག་གི་ཡོད་པ་བཅས་དེ་ནི་རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དེ་ཡིན།
རྩོམ་རིག་སྒྱུ་རྩལ་ལ་སློབ་གསོའི་ནུས་པ་ལྡན་ཡོད་པའི་རྒྱུན་མཚན་ནི་རྩོམ་པ་
པོས་སྤྱི་ཚོགས་ཀྱི་འཚོ་བ་དེ་ཡང་དག་པ་དང་དངོས་ཡོད་ཀྱི་སྒོ་ནས་མཚོན་པར་
བྱེད་ཀྱི་ཡོད་པ་དེ་དག་གི་ནང་དུ་ཡང་རྩོམ་པ་པོས་སྤྱི་ཚོགས་ཀྱི་འཚོ་བ་དང་ཆབ་
སྲིད། བསམ་བློ་དང་ཀུན་སྤྱོད་སོགས་ལ་གདེང་འཇོག་བྱས་ཡོད། དེར་བརྟེན་
ཀློག་པ་པོས་རྩོམ་ཡིག་ལྟ་ཀློག་བྱེད་སྐབས་མདུན་དུ་མེ་ལོང་ཡོད་པ་བཞིན་དུ་
186



རྩོམ་ཡིག་དེའི་ནང་གི་དྲང་ཕྱོགས་དང་ལྡོག་ཕྱོགས་མི་སྣའི་འཚོ་བ་རྣམས་ཤེས་
རྟོགས་བྱུང་ཞིང་སོ་སོའི་འཚོ་བ་སྐྱེལ་ཚུལ་ལ་ལྟ་ཞིབ་བྱས་ཏེ་སོ་སོའི་བྱ་སྤྱོད་ལ་
མཛུབ་ཁྲིད་ཀྱི་ནུས་པ་ཐོན་གྱི་ཡོད་པ་རེད། །
ཨུ་རུ་སུའི་རྩོམ་པ་པོ་ཀའོ་ཨེར་ཅིས་རྩོམ་རིག་སྒྱུ་རྩལ་གྱི་སློབ་གསོའི་ནུས་
པར་ཚད་མཐོའི་མཐོང་ཆེན་གནང་བཞིན་ཁོང་གི་བརྩམས་སྒྲུང་《 ཀློག་པ་པོ་》
ཞེས་པའི་ནང་འདི་ལྟར་ཞིག་བྲིས་ཡོད་པ་སྟེ། “ རྩོམ་རིག་སྒྱུ་རྩལ་གྱི་དམིགས་
ཡུལ་ནི་མི་རྣམས་ཀྱི་རང་ཉིད་ཤེས་རྟོགས་ཡོང་ཕྱིར་རོགས་རམ་བྱ་རྒྱུ་དེ་ཡིན་ལ་
མི་རྣམས་རང་བློ་རང་འཁེལ་གྱི་བསམ་པ་གོང་མཐོར་གཏོང་བ་དང༌། བདེན་
དོན་འཚོལ་ཞིབ་བྱེད་པའི་རེ་འདོད་ལ་སྐུལ་མ་གཏོང་བ་དང་མི་དང་མིའི་དབར་
གྱི་ཐ་ཤལ་གྱི་གོམས་སྲོལ་ལ་འཐབ་རྩོད་བྱེད་ཐུབ་པ་དང་། ཁོ་ཚོས་བླ་ན་མེད་
པའི་མཛེས་སྡུག་གི་སྙིང་སྟོབས་དེས་རང་ཉིད་ཀྱི་འཚོ་བར་དཔའ་ངར་སྐྱེད་དུ་
འཇུག་དགོས་པ་དེ་རེད།” ཅེས་གསུངས་པའི་དོན་ཡང་རྩོམ་རིག་སྒྱུ་རྩལ་གྱི་
སློབ་གསོའི་ནུས་པའི་སྐོར་ལ་རྒྱས་བཤད་གནང་བ་ཞིག་ཡིན། །
དཔེར་ན། བོད་ཀྱི་ལེགས་བཤད་ལྟ་བུར་ཆ་མཚོན་ན་རྩོམ་པ་པོས་འཚོ་
བའི་ཁྲོད་ཀྱི་སྣང་ཚུལ་སྣ་རིགས་སྤུས་ཚོགས་ལ་འཛིན་པའི་ལྟ་ཚུལ་ཐུན་མོང་མ་
ཡིན་པ་དེ་མཚོན་པར་བྱས་ཡོད་པ་མ་ཟད་ལེགས་བཤད་ལྟ་ཀློག་བྱས་པ་བརྒྱུད་
མི་རྣམས་ཀྱིས་སྤྱི་ཚོགས་ལ་ངོས་འཛིན་བྱ་རྒྱུའི་བློ་སྒོ་འབྱེད་ ཐུབ། 《ས་སྐྱ་
ལེགས་བཤད་》ལ་མཚོན་ན་སློབ་གསོའི་ནུས་པ་ཆེན་པོ་ལྡན་ཡོད་ཅིང་རྩོམ་པ་
པོས་དུས་ཡུན་རིང་པོའི་ནང་གི་ལག་ལེན་གྱི་ཉམས་མྱོང་དང་། འཚོ་བའི་
ཉམས་མྱོང་། ལོ་རྒྱུས་ཀྱི་ཉམས་མྱོང༌། སྤྱི་ཚོགས་ཀྱི་ཉམས་མྱོང་བཅས་ལ་ཞིབ་
དཔྱད་ནན་ཏན་བྱས་ནས་ཚིག་ཉུང་དོན་ཟབ་ཀྱིས་སྤྱི་སྡོམ་ཕྱག་ལེན་མཛད་པ་
དང༌། དཔེར་ན།
“ ཕན་དང་མི་ཕན་མི་དཔྱོད་ཅིང་། །བློ་དང་ཐོས་པ་མི་སྒྲུབ་པར། །ལྟོ་
187



འགྲངས་འབའ་ཞིག་དོན་གཉེར་བ། །སྤུ་མེད་པ་ཡི་ཕག་པ་ཡིན། །” ཞེས་པ་
ལས་གཅིག་ཤོས་ནི་མི་ཚེ་ལ་དོན་ཡོད་པར་བྱེད་པ་དེ་ཡིན། མི་ཚེ་དོན་ཡོད་པར་
བྱེད་སྙམ་ན་ཐོག་མར་སྤང་བླང་ཕྱིན་ཅི་མ་ལོག་པར་བྱེད་པའི་རྣམ་དཔྱོད་ཀྱི་
བློས་དཔྱད་དེ་ངེས་པ་བཟུང་དགོས་ན་མི་ཚེ་དོན་ཡོད་བྱེད་པ་ལ་རྣམ་དཔྱོད་
དག་པའི་བློ་ཤིན་ཏུ་གལ་ཆེ་བ་ཡིན་པ་དང་རྟག་ཏུ་རིག་པའི་གནས་ལ་སྦྱང་
བརྩོན་གྱིས་རང་གི་ཤེས་རབ་གོང་འཕེལ་གཏོང་དགོས་པ་ཡིན། མི་ཚེའི་སྙིང་པོ་
མི་མཐོང་བ་དང་། མི་ཚེའི་སྙིང་པོ་མི་ སྒྲུབ་པ། ཉིན་ལྟར་ལྟོ་གྲོད་པ་གང་
འགྲངས་བར་བྱ་རྒྱུ་ཁོ་ན་ཤེས་ཤིང་དེ་ཁོ་ན་ཙམ་དོན་དུ་གཉེར་བར་བྱེད་པའི་
རང་བཞིན་དུ་གྲུབ་ན་སྐྱེ་བོ་དེ་རིགས་ནི་ལུས་ལ་སྤུ་མེད་པའི་ཁྱད་པར་ཙམ་ལས་
དོན་དུ་ནི་དུད་འགྲོ་ཕག་པ་རང་ཡིན་ཞེས་བཟའ་བ་དང་བཏུང་བ་ཁོ་ན་དོན་དུ་
གཉེར་རྒྱུ་ནི་ཐ་ཤལ་དུད་འགྲོས་ཀྱང་བསྒྲུབ་པར་ནུས་པ་མ་ཡིན་ནམ་ཞེས་མིའི་
མི་ཚེ་སྐྱེལ་ཚུལ་ལ་བླང་དོར་དང་ནུས་པ་ཆེན་པོ་ཐོན་ཡོད་པ་ཞིག་ཡིན། རྩོམ་
རིག་སྒྱུ་རྩལ་གྱི་བསམ་བློའི་ཕྱོགས་ལྷུང་དེ་མཚོན་གྱི་ཡོད་པར་བརྟེན་སྤྱིར་ན་
དེས་རིག་པས་ཐག་གཅོད་པའམ་རྩོད་བཤད་ཀྱི་ཐབས་ཤེས་དང་གཞུང་ལུགས་
སྟོང་བཤད་མ་བྱས་པར་རྩོམ་པ་པོས་བྱ་དངོས་དང་མི་སྣའི་སྣང་བརྙན་ལ་བརྟེན་
ནས་མཚོན་པར་བྱེད་ཀྱི་ཡོད་སྟབས་མི་རྣམས་ལ་རང་བཞིན་དང་གཏིང་ཟབ་ཀྱི་
ཤུགས་རྐྱེན་བཏང་ཐོག་མིའི་བྱ་སྤྱོད་དང་སྙིང་སྟོབས་ལ་འགྱུར་བ་གཏོང་བ་དང་།
བསམ་བློའི་བརྩེ་དུང་དང་གཤིས་རྒྱུད། ཀུན་སྤྱོད་སེམས་ ཁམས་ སོགས་ལ་
ཤུགས་རྐྱེན་ཆེན་པོ་ཐེབས་ཀྱི་ཡོད་ལ་རྒན་བྱིས་གཞོན་དར་ཚང་མར་ཚད་མི་
འདྲ་བའི་སློབ་གསོ་ཡང་གཏོང་གི་ཡོད། རྩོམ་རིག་སྒྱུ་རྩལ་ལ་བྱ་དངོས་ངོས་
འཛིན་དང་སློབ་གསོའི་ནུས་པ་ལྡན་ཡོད་ལ་མཛེས་ཚོར་གྱི་ནུས་པ་ཡང་ལྡན་
ཡོད་པ་རེད།
188



གསུམ་པ། རྩོམ་རིག་གི་མཛེས་དཔྱོད་ཀྱི་ནུས་པའི་སྐོར། །
རྩོམ་རིག་གི་མཛེས་དཔྱོད་ཀྱི་རང་བཞིན་བརྗོད་པར་ཐོག་མར་མཛེས་
དཔྱོད་ཅེས་པའི་གོ་དོན་གསལ་པོར་ཤེས་དགོས་ཀྱང་མཛེས་དཔྱོད་ཅེས་པར་
ཀུན་གྱི་བློ་ངོར་འཚམས་ཤིང་བཞེད་པ་མཐུན་པའི་མཚན་ཉིད་གཅིག་ད་ལྟའི་
བར་དུ་བཞག་མེད་ནའང་སྤྱིར་མཛེས་དཔྱོད་ཅེས་པ་ནི་མིའི་རིགས་ཀྱིས་ཕྱིའི་
ཡུལ་ལ་དམིགས་པའི་རྟོག་པ་ཁྱད་པར་བ་ཞིག་སྟེ། མཛེས་པའི་ཆོས་ལ་ཡིད་
ཕྱོགས་ནས་མྱོང་ཞིང་ དཔྱོད་པའི་བྱ་བ་ཞིག་ཡིན། དེ་ཡང་རྩོམ་རིག་ ཉིད་
མཛེས་དཔྱོད་ཅིག་ཏུ་འགྱུར་བ་ནི་ཚད་མཐོ་བའི་མྱོང་རྟོགས་ཤིག་ལས་བྱུང་བ་
དང་དེ་ནི་ཁེ་ཕན་མངོན་སུམ་པ་ལ་མི་དམིགས་པར་དེ་ལ་མྱོང་བ་བྱས་ན་ཡིད་
ཚིམ་ཞིང་བདེ་བ་སྟེར་བའི་རང་བཞིན་ཁོ་ན་ཡིན། ཏེན་མག་རྒྱལ་ ཁབ་ཀྱི་
དཔྱད་བརྗོད་པ་པའོ་རན་ཏེ་ཉིད་ཀྱིས་“ བྱ་དངོས་གང་ཡང་རུང་བར་ང་ཚོས་
རྟོག་ཞིབ་བྱེད་ཚེ་དོན་དངོས་དང་གཞུང་ལུགས། མཛེས་དཔྱོད་གསུམ་གྱི་
ཐབས་ལམ་ལ་བརྟེན་དགོས་ཏེ་དོན་དངོས་ཀྱི་ལྟ་བས་ནགས་ཚལ་ལ་བལྟ་
མཁན་ཞིག་ཡིན་ན་ཁོང་གིས་ནགས་ཚལ་ཁུལ་དེའི་བདེ་འཇགས་ལ་ཕན་ཐོགས་
ཡོད་མེད་དང་། ཡང་ན་ནགས་ཚལ་གྱི་བདག་པོས་ཅི་ལྟར་ཤིང་ཆའི་རིན་ཐང་
གཞལ་བ་སོགས་འདྲི་རྒྱུ་ཡིན་པ་དང༌། སྐྱེ་དངོས་རིག་པ་ཞིག་གི་ཚན་རིག་གི་
ལམ་ནས་སྐྱེ་དངོས་དེ་དག་གི་སྲོག་ཤུགས་སོགས་ལ་འོས་དང་མཐུན་པའི་ཞིབ་
དཔྱོད་བྱེད་པར་ཡིད་ཕྱོགས་པ་དང་ནགས་ཚལ་དེའི་ཕྱིའི་མཛེས་ལྗོངས་ཁོ་ན་མ་
གཏོགས་གཞན་གྱི་དམིགས་པ་མེད་པ་ཞིག་ལ་མཚོན་ན། མཛེས་པའི་རྟོག་པ་
ཞིག་གམ་སྒྱུ་རྩལ་གྱི་ལྟ་བས་གཞལ་ཏེ་ནགས་ཚལ་དེའང་མཛེས་པའི་ཆ་ཤས་སུ་
བཞག་ན་ཇི་འདྲ་ཡིན་པར་བསམ་བློ་གཏོང་བཞིན་ཡོད།”ཅེས་གསུངས་པ་ལྟར་
དང་། མཛེས་པར་དཔྱོད་པའི་རྟོག་པ་སྐྱེས་པ་ནི་མཛེས་པའི་ཡུལ་ཅན་གྱི་རྟོག་
189



ཚུལ་གཉིས་ཀ་ལ་རག་ལས་ཏེ། ཡུལ་གང་ཞིག་ཡིན་རུང་མཛེས་པར་དཔྱོད་
པའི་ཡུལ་དུ་འགྱུར་དགོས་ན་དེ་ཉིད་ཀྱི་དངོས་ཡོད་ཁེ་ཕན་བསྐྱུར་ནས་བལྟ་
དགོས། དེ་ཡང་གསལ་པོར་བཤད་ན་ཡུལ་དེའི་མཛེས་པར་སྣང་བའི་ཁྱད་ཆོས་
དུ་མ་ལྡན་པའི་ཁར་འཇུག་མཁན་གྱིས་ཀྱང་མཐོང་ཚུལ་ཁྱད་པར་བ་ལ་བརྟེན་
ན་ཡུལ་དེའི་དངོས་ཡོད་ཀྱི་ཁེ་ཕན་ལས་བརྒལ་ནས་ཡུལ་དེ་ཉིད་མཛེས་པའི་
ཡུལ་དུ་འདྲེན་ཐུབ་པ་ཡིན། གལ་ཏེ་ཡུལ་གྱི་བྱ་དངོས་དེའི་ཡོད་པ་ལ་གཙོ་བོར་
དམིགས་ན། མཛེས་པར་དཔྱོད་ པའི་ཡུལ་དེའང་བཀོལ་ དཔྱོད་ཀྱི་མཁོ་བ་
བསྒྲུབ་པའི་རྐྱེན་དུའང་གྱུར་འགྲོ། དཔེར་ན། ད་ལྟ་བོད་བརྒྱུད་ནང་བསྟན་
དང་འབྲེལ་བའི་གནའ་བོའི་སྐུ་བརྙན་དང་ཐང་ག་སོགས་ལ་ཚོང་པ་རྣམས་ཀྱི་
སྒོར་ཁྲི་མང་པོ་སྤྲོད་ཀྱི་ཡོད་པ་དང༌། ཚོང་པ་དེ་རྣམས་ནང་པའི་བསྟན་པ་ལ་
དད་འདུན་ཆེ་བ་མིན་ལ་སྐུ་བརྙན་ལ་མྱོང་བ་ཐོབ་ནས་ཡིད་དབང་འཕྲོག་པའང་
ག་ལ་ཡིན། དེ་ནི་གཙོ་བོ་སྒོར་མོ་དང་ཁེ་གཉེར་གྱི་ཆེད་དུ་ཡིན་པ་ལས་མཛེས་
དཔྱོད་ཀྱི་ཡུལ་དུ་གྱུར་མེད་པ་ལྟ་བུ་རེད། གཞན་ཡང་སྐད་ཆའི་སྒྱུ་རྩལ་ནི་
བརྐོས་དཀྲོལ་དང་རོལ་དབྱངས་བཞིན་དུ་སུས་ཀྱང་མཐོང་ཐོས་སུ་འདྲེན་ཐུབ་
པ་ཞིག་མིན་པར། ཐོག་མར་སྐད་དང་རི་མོ་ལ་བྱུང་བ་དང་བརྗོད་དོན་རེ་རེ་བ་
དེ་རྒྱུད་ལ་དྲང་ནས་རོ་མྱོང་དགོས་པ་ལགས་ན། ཡི་གེ་མ་བྱང་པ་ཞིག་ལ་ཤོག་
ཧྲུལ་འགའ་དང་མེ་ཁ་གསོ་སྤྱད་ཙམ་དུ་འགྱུར་ལ། དེ་བཞིན་དུ་རྩོམ་ཡིག་ལ་
འཇུག་པའི་ནུས་པ་ཡོད་པ་ཞིག་ལ་མཚོན་ནའང༌། དེ་ལས་བདེ་སྡུག་གི་ཚོར་བ་
དང་གོ་རྟོགས་སོགས་ཀྱི་གསོས་སུ་གྱུར་པ་ལས་བཟའ་འཐུང་མི་ཆོག་ལ་སྤྱད་
ཀྱང་མི་ཆོག་པ་ཤ་སྟག་ཡིན་པས། མཛེས་པར་དཔྱོད་མཁན་དེས་ངེས་པར་དུ་
བཀོལ་སྤྱོད་ཀྱི་ཁེ་ཕན་དང་བར་ཐག་ཕྱེས་ནས་མཛེས་པའི་ཡུལ་ལ་འཇུག་དགོས་
པ་རེད། རྩོམ་རིག་སྒྱུ་རྩལ་ནི་མི་རྣམས་ཀྱི་དངོས་ཡོད་མཛེས་རིག་ལ་ངོས་
འཛིན་བྱེད་པའི་གལ་ཆེའི་རྣམ་པ་ཞིག་ཡིན་པ་དང་། རང་བྱུང་ཁམས་དང་སྤྱི་
190



에
ཚོགས་ཀྱི་འཚོ་བའི་ནང་དུ་མཛེས་སྡུག་གི་ཕྱོགས་སྣ་ཚོགས་པ་ཞིག་གནས་པ་དེ་
དག་རྩོམ་པ་པོས་མཛེས་རིག་གི་ལྟ་ཚུལ་ངེས་ཅན་ཞིག་ལ་གཞིགས་ཏེ་མདོར་
བསྡུས་དང་ཕྱོགས་བསྒྲིགས་བསྐྱར་དུ་གསར་བསྐྲུན་བཅས་བྱས་པ་བརྒྱུད་དེ་
མཛེས་ཤིང་ཡིད་དུ་འོང་བ་དང་གསོན་ཉམས་ལྡན་པའི་ གཟུགས་བརྙན་དེ་
རྣམས་རྩོམ་རིག་སྒྱུ་རྩལ་ནང་ནས་མཚོན་པར་བྱེད་ཀྱི་ཡོད། དེར་བརྟེན་མི་
རྣམས་ཀྱི་བརྩམས་སྒྲུང་ལྟ་ཀློག་བྱེད་སྐབས་བརྩམས་སྒྲུང་ནང་གི་མི་སྣའི་བྱ་
སྤྱོད་དང་ལས་དབང་རྣམ་པ་མི་འདྲ་བའི་འཚོ་བ་སོགས་ཀྱི་སོ་སོའི་བསམ་བློའི་
བརྩེ་དུང་སོགས་ལ་རང་བཞིན་དང་བག་ཆགས་སྣ་ཚོགས་ཤིག་འབྱིན་པ་དང་།
མཛེས་སྡུག་དང་སྙིགས་རོ། ངོ་ཚ་ཁྲེལ་རྒོད་སོགས་ཀྱི་སློབ་གསོ་ངེས་ཅན་ཞིག་
ཐོབ་ཐུབ་ཀྱི་ཡོད།
རྩོམ་རིག་སྒྱུ་རྩལ་གྱི་ངོས་འཛིན་ནུས་པ་དང་། སློབ་གསོའི་ནུས་པ།
མཛེས་ཚོར་ནུས་པ་བཅས་ཀྱི་དབར་ལ་འབྲེལ་བ་དམ་ཟབ་ཡོད་ཅིང༌། བསམ་
བློ་ནི་རྩོམ་ཡིག་གི་བླ་སྲོག་ལྟ་བུ་ཞིག་ཡིན་པས་རྩོམ་རིག་སྒྱུ་རྩལ་ནང་ནས་
མཚོན་པའི་བསམ་བློ་དེ་ནི་གང་ཟག་མིའི་བླ་སྲོག་ཡིན་དགོས། །
དེར་བརྟེན། རྩོམ་པ་པོས་མཚོན་པར་བྱ་རྒྱུའི་བརྩམས་སྒྲུང་ནང་གི་
སྙིང་དོན་དེ་དང་རྩོམ་ཡིག་ནང་བྲིས་པའི་བྱ་དངོས་དེ་དག་ནི་ག་དུས་ཡིན་རུང་
མཉམ་དུ་འབྲེལ་ཡོད་པ་དང༌། རྩོམ་རིག་སྒྱུ་རྩལ་གྱི་སློབ་གསོའི་ནུས་པ་ཡང་
རང་བཞིན་ངང་དེ་དང་མཉམ་དུ་འབྲེལ་བ་ཡོད་པ་ཞིག་ཡིན་པ་ལས་ཁ་བྲལ་དུ་
གནས་པ་ཞིག་མ་ཡིན། ཀློག་པ་པོས་རྩོམ་ཡིག་བལྟ་ཀློག་བྱེད་སྐབས་ཀྱི་བསམ་
བློའི་འཁྱེར་ཕྱོགས་དེ་སྤྱིར་བཏང་གི་གནས་ཚུལ་འོག་ཆབ་སྲིད་སྙན་སྒྲོན་གྱི་
གསུང་བཤད་ཉན་སྐབས་དང་མི་འདྲ་བ་ཞིག་ཡིན་ཞིང༌། ཁོ་ཚོས་རྩོམ་ཡིག་ལྟ་
ཀློག་བྱེད་སྐབས་གཅིག་ནས་ངལ་གསོ་དང་སྤྲོ་སྣང་འཕེལ་བྱེད་དང་གཉིས་ནས་
རྩོམ་ཡིག་དེའི་ནང་ནས་ཤེས་ཡོན་ཞིག་རྟོག་ཐབས་བྱེད་ཀྱི་ཡོད་པ་རེད། དེས་



ན་རྩོམ་ཡིག་ནང་གི་མི་སྣའི་བྱ་སྤྱོད་དང་ལས་དབང་སོགས་ཀྱི་ཀློག་པ་པོའི་
བསམ་བློ་དེ་རང་བཞིན་ངང་ཚུར་བཀུག་སྟེ་འགུལ་བསྐྱོད་གཏོང་བ་མ་ཟད།
གནད་དོན་དེ་དག་ལ་ཡང་ནས་ཡང་དུ་བསམ་གཞིགས་བྱེད་ ཀྱི་ཡོད་པར་
བརྟེན། བསམ་བློའི་ཐོག་རང་བཞིན་གྱི་ངོས་འཛིན་དང་སློབ་གསོའི་ནུས་པ་
ཞིག་ཐོན་གྱི་ཡོད། རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དང་ངོས་འཛིན་གྱི་
ནུས་པ་དེ་མཚན་ཉིད་རིག་པ་དང་སྤྱི་ཚོགས་ཀྱི་ཚན་རིག་གཞན་དང་མི་འདྲ་
བའི་གནད་དེ་སྒྱུ་རྩལ་གྱི་གཟུགས་བརྙན་ལ་བརྟེན་ནས་བསམ་བློ་མཚོན་པར་
བྱས་པ་ཞིག་ཡིན་པས་མི་རྣམས་རང་ཉིད་ དངོས་སུ་མཛེས་ལྗོངས་ ཁུལ་ དུ་
སླེབས་པ་དང་། མི་དེའི་སྐད་ཆ་དངོས་སུ་ཐོས་པ་དང་མི་དེ་དངོས་སུ་མཐོང་བ་
ལྟ་བུའི་ཚོར་སྣང་སྐྱེས་ཀྱི་ཡོད་པ་དང་ཆབས་ཅིག་མི་རྣམས་ལ་སེམས་འགུལ་
ཡང་ཐེབས་ཐུབ་ཀྱི་ཡོད་པས་དེ་ནི་རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དེ་
ཡིན་ནོ། །རྩོམ་རིག་སྒྱུ་རྩལ་གྱི་སློབ་གསོའི་ནུས་པ་དང་ངོས་འཛིན་ནུས་པ་དེ་
ཡང་མཛེས་ཚོར་ནུས་པར་བརྟེན་ནས་འགྲུབ་དགོས་པ་ཞིག་ཡིན་པ་དང༌། མི་
རྣམས་ཀྱི་རྩོམ་རིག་ལ་སྤྲོ་སྣང་ལྡན་པའི་ངང་བལྟ་བའི་རང་བཞིན་གྱི་དགོས་
འདུན་བཅངས་པ་དེ་ནི་ཕྱོགས་མང་པོའི་ཐད་ནས་ཡིན་པ་སྟེ། རྩོམ་རིག་གི་
སྐད་ཡིག་སྙན་ འཇེབས་ ལྡན་ པ་ དང༌། རྩོམ་ རིག་ སྒྱུ་ རྩལ་ གྱི་ ཡིད་ དབང་
འགུགས་ཤུགས། རྩོམ་རིག་བརྩམས་བྱ་ཧྲིལ་པོའི་ནང་དུ་གནས་པའི་བསམ་
པའི་ཆགས་སྡང་གི་སྟོབས་ཤུགས། ཐ་ན་བརྩམས་བྱ་ཞིག་གི་ནང་ནས་རྩོམ་པ་
པོས་གསར་རྩོམ་བྱེད་སྐབས་བརྗོད་བྱ་སྙན་ཆ་དོད་པོ་ཞིག་ཡོང་ཐབས་བྱེད་པ་
དེ་ཡང་ཚུད་ཡོད། །
དེར་བརྟེན། གནའ་རབས་དང་དེང་རབས་ཀྲུང་གོ་དང་ཕྱི་རྒྱལ་གྱི་སྐྱ་
རྩལ་གྱི་བླ་སྲོག་མི་ནུབ་ཡུན་དུ་གནས་ཤིང་ཉམས་པ་མེད་པའི་བརྩམས་ཆོས་
གྲགས་ཅན་དག་ལ་གོང་གསལ་གྱི་གནད་དོན་གསུམ་པོ་དེ་རྣམས་ལྡན་ཡོད།
192



མ་གཞི་རྩོམ་རིག་སྒྱུ་རྩལ་གྱི་ངོས་འཛིན་ནུས་པ་དང་སློབ་གསོའི་ནུས་པ་མཛེས་
ཚོར་གྱི་ནུས་པ་བཅས་གསུམ་པོར་འབྲེལ་བ་དམ་ཟབ་ཡོད་ཅིང་ཁ་བྲལ་ཐབས་
མེད་པ་ཞིག་ཡིན། འོན་ཏེ་དེ་དག་ལ་ཡང་ནང་གི་ཁྱད་པར་ངེས་ཅན་ཞིག་ཡོད་
ཅིང་། དེའང་ཞིབ་ཕྲའི་རྩོམ་ཡིག་ནང་དུ་བརྗོད་དོན་མི་འདྲ་བ་དང་རྣམ་པ་མི་
འདྲ་བ་རྩོམ་པ་པོ་སོ་སོའི་རྩོམ་རིག་གི་ཉམས་འགྱུར་དང་བློ་ཕྱོགས། མཚོན་
ཚུལ་བཅས་མི་འདྲ་བའི་དབང་གིས་གནད་དོན་དེ་ནི་ཤིན་ཏུ་རྙོག་འཛིང་ཆེ་བ་
ཞིག་ཡིན། དཔེར་ན། རྩོམ་ཡིག་འགའ་ཤས་ཀྱི་བསམ་བློའི་ཕྱོགས་ལྷུང་དེ་
ཡང་དག་པ་དང་། མངོན་གསལ་དོད་པ་འཚོ་བའི་བྱ་དངོས་འགའ་ཞིག་
མཚོན་པར་བྱས་ཡོད་པ་དེ་དག་དོན་སྙིང་ཆེན་པོ་ལྡན་ཡོད་པ་ཞིག་ཡིན་རུང།
སྒྱུ་རྩལ་གྱི་ཉམས་འགྱུར་དང་ཐབས་ཤེས་ཅུང་ཞན་པ་ཞིག་ཡིན་པ་དང་རྩོམ་
ཡིག་དེ་གྲས་ལ་ང་ཚོས་སྒྱུ་རྩལ་གྱི་ཐོག་མ་འདང་བའི་ཕྱོགས་དེ་མཐོང་དགོས་པ་
མ་ཟད། སློབ་གསོ་དང་ངོས་འཛིན་ནུས་པའི་ཕྱོགས་དེ་མཐོང་བ་བྱས་ཏེ་ཁས་
ལེན་དགོས་པ་དང་། རྩོམ་ཡིག་འགའ་ཤས་ཀྱི་ནང་སྤྱི་ཚོགས་ཀྱི་འཚོ་བའི་གལ་
ཚེའི་ནང་དོན་མཚོན་པར་བྱས་མེད་ལ་ངོས་འཛིན་གྱི་ནུས་པ་དང༌། སློབ་
གསོའི་ནུས་པ་ཡང་ལྡན་ཡོད་ཅེས་བརྗོད་མི་ཐུབ་པ་ཞིག་ཡིན་རུང་དེས་གསོན་
ཉམས་དོད་པོའི་སྒོ་ནས་རང་བྱུང་ཁམས་ཀྱི་ཡུལ་ལྗོངས་དང་སྤྱི་ཚོགས་འཚོ་བའི་
ནང་གི་ཕྱོགས་ཁ་ཤས་ཀྱི་ཉམས་འགྱུར་མཚོན་པར་བྱས་རྐྱེན་མི་རྣམས་སྤྲོ་སྣང་
འཕེལ་ཐུབ་པ་ཞིག་ཡོད་པ་དེ་ཡང་ཁས་ལེན་དགོས་པ་ཞིག་རེད། མེལ་མེའི་
ཡིས་བརྩམས་པའི་《 ཀར་མན་》ཞེས་པར་ཆ་མཚོན་ན་དེ་ནི་སྒྱུ་རྩལ་གྱི་རང་
བཞིན་དེ་བསམ་བློའི་རང་བཞིན་ལས་ཆེ་བ་ཡོད་པའི་བརྩམས་ཆོས་ཤིག་ཡིན།
འོན་ཏེ་སུ་ཞིག་གིས་ཀྱང་དེ་བརྩམས་ཆོས་སྐད་གྲགས་ལྡན་པ་ཞིག་མ་རེད་ཅེས་
193



ཤོད་ཐུབ་ཐབས་མེད། གལ་ཏེ་ང་ཚོས་བརྩམ་བྱ་དེའི་བསམ་བློའི་རང་བཞིན་
ལ་དབྱེ་ཞིབ་ཅིག་བྱས་ཚེ་དེ་ནི་མི་ཡི་ཚེ་སྲོག་རྩ་བ་ཆེ། །གཏན་གྲོགས་བརྩེ་དུང་
དེ་ལས་ལྷག །རང་དབང་དོན་དུ་འཆི་གྱུར་ན། །དེ་གཉིས་དོར་བར་བློ་འགྱོད་
མེད། །ཅེས་པའི་སྙན་ཚིག་བློ་ལོ་ཀ་དེ་ཡིན་པར་ངོས་འཛིན་བྱས་ཆོག དཔེར་
ན། “ གནས་བྱང་ཆུབ་རྫོང་གི་དབེན་གནས་འདིར། །ཕུ་ན་ལྷ་བཙན་གངས་
དཀར་མཐོ། །མདའ་ན་ཡོན་བདག་དད་ལྡན་མང་། །རྒྱབ་རི་དར་དཀར་
ཡོལ་བས་བཅད། །མདུན་ན་དགོས་འདོད་ནགས་ཚལ་སྤུངས། །སྤང་གཤོང་
ནེའུ་གསིང་ཚེ་ལ་ཡངས། །དྲི་ལྡན་ཡིད་འོང་པད་མ་ལ། །རྐང་དྲུག་ལྡན་པའི་
དར་དིར་ཅན། ། རྫིང་བུ་ལྟེང་ཀ་ཆུ་ངོགས་ལ། །ཆུ་བྱ་མགྲིན་པ་ཀྱོག་ནས་
བལྟ། །ལྗོན་ཤིང་རྒྱས་པའི་ཡལ་ ག་ལ། །མཛེས་པའི་བྱ་ཚོགས་སྐད་སྙན་
བསྒྱུར། །དྲིན་བཞོན་ཡོར་བུས་བཏབ་པ་ལ། ། རྐང་འཐུང་ཡལ་ གས་ གར་
སྟབས་བྱེད། །མཐོ་ཤིང་བསིལ་བའི་ལྗོན་ ཤིང་རྩེར། ། སྤྲ་སྤྲེའི་ཡང་རྩལ་སྣ་
ཚོགས་བྱེད། །སྔོ་འཇམ་ཡངས་པའི་གསིང་མ་ལ། །རྐང་བཞི་དུད་འགྲོ་ཟས་
ལ་བཀྲམ། །དེ་དག་སྐྱོང་བྱེད་ རྫི་བོ་རྣམས། །གླུ་དང་གླིང་བུས་སྐད་སྙན་
བསྒྱུར། །འཇིག་རྟེན་སྲིད་པའི་འཁོལ་པོ་རྣམས། །ཟང་ཟིང་ལས་བྱེད་ས་གཞི་
ཁེབས། །”(《 མི་ལའི་མགུར་འབུམ་》སྡེ་དགེའི་པར་ཤོག་ངོས་124ཐོག་
གསལ་) ཞེས་བྲིས་ཡོད་པ་འདིའི་ནང་མཛེས་ཤིང་ལྟ་ན་སྡུག་པ་དང༌། མཚར་
སྡུག་ཡིད་དབང་འཕྲོག་པའི་ཡུལ་ལྗོངས་ཤིག་ང་ཚོར་བསྟན་ཡོད་པ་སྟེ། དབྱར་
དུས་སུ་ཡང་རི་རྩེ་ཡི་གངས་དཀར་མི་ཞུ་བར་དངུལ་འོད་ལམ་ལམ་ཏུ་འཁྱུག་པ་
དང་། རི་བོའི་སྟེང་དུ་སྨུགས་པ་ལང་ལོང་དུ་རྒྱུ་བ། མདུན་ཕྱོགས་སུ་ནགས་
ཚལ་ཚང་ཚིང་རྒྱས་པ་ཡངས་ཤིང་རྒྱ་ཆེ་བའི་སྤང་ལྗོངས་ལ་མེ་ཏོག་སྣ་ཚོགས་ཁྲ་
194



ཆིལ་ལེར་བཞད་པ་དང་། དེ་ལ་བུང་བ་གཞོན་ནུས་སྙན་པའི་གླུ་དབྱངས་དར་
དིར་སྒྲོག་པ་མཚོ་ཡི་རྫིང་བུ་དང་ལྟེང་ཀའི་ངོགས་སུ་ཆུ་བྱ་ཕོ་མོ་བག་ཕེབས་སྒེག་
ཉམས་དང་བཅས་ཏེ་རྒྱུ་བ་དེ་ནི་ཐག་རིང་གི་མགྲོན་པོར་བསུ་བ་ཞུ་བ་དང་འདྲ་
ལ། ལྗོན་ཤིང་ཡལ་གའི་སྟེང་ན། སྤུ་མདོག་བཀྲ་བའི་བྱ་དང་བྱིའུ་རྣམ་ཀྱིས་
སྐད་སྙན་སྒྲོག་པ་དང་། རླུང་གི་ཕོ་ཉས་བསྐུལ་བའི་རྐང་འཐུང་གི་ཡལ་ག་
རྣམས་བཤིག་བཤིག་གཡོ་བ་ནི་མཛེས་མས་གར་སྟབས་བྱེད་པ་དང་འདྲ་བ།
སྤྲ་དང་སྤྲེའུ་རྣམས་ཀྱིས་བག་ཕེབས་ངང་ལྗོན་ཤིང་གི་རྩེ་ན་རྩེད་འཇོར་རོལ་བ་
སོགས་དབེན་གནས་དེའི་མཛེས་སྡུག་གི་ཡུལ་ལྗོངས་དང་ཁྱད་འཕགས་ཀྱི་དགེ་
མཚན་རྣམས་ཇི་མ་ཇི་བཞིན་དུ་མཐོང་ཐུབ་པ་ལྟར་གྱི་འཆར་སྣང་སྐྱེ་ཐུབ་པ་
ཞིག་རྩོམ་འབྲི་བྱས་ཡོད་ཅིང༌། རྩོམ་ཡིག་འདིའི་རྩོམ་འབྲིའི་སྒྱུ་རྩལ་ལ་མི་
རྣམས་ཡིད་དབང་མི་འཕྲོག་པ་ཞིག་ག་ལ་ཡོང༌། དེ་བཞིན། 《གཞོན་ནུ་ཟླ་
མེད་ཀྱི་གཏམ་རྒྱུད་》ལྟ་བུར་མཚོན་ནའང་རྩོམ་ཡིག་འདིའི་མཛེས་རིག་གི་རིན་
ཐང་ནི་བསམ་བློའི་རིན་ཐང་ལས་མཐོ་བ་ཡོད་པའི་གྲགས་ཅན་གྱི་བརྩམས་
ཆོས་ཤིག་ཡིན།
རྩོམ་རིག་སྒྱུ་རྩལ་གྱི་རྩོམ་ཡིག་གཅིག་ལ་སྒྱུ་རྩལ་ གྱི་མི་རྣམས་ལ་ཡིད་
འགུགས་ཐུབ་པའི་སྟོབས་ཤུགས་ཤིག་མེད་ཚེ། དེས་མི་རྣམས་ལ་མཛེས་སྡུག་
གི་ཚོར་སྣང་ཞིག་འབྱིན་མི་ཐུབ་པ་མ་ཟད། མི་རྣམས་ཀྱིས་རྩོམ་ཡིག་དེ་བལྟ་
ཀློག་བྱེད་མི་འདོད་པར་བརྟེན་རྩོམ་རིག་ངོས་འཛིན་ནུས་པ་དང་སློབ་གསོའི་
ནུས་པ་ནི་ཤོད་ཐབས་བྲལ། དེས་ན་རྩོམ་རིག་གི་ངོས་འཛིན་ནུས་པ་དང་སློབ་
གསོའི་ནུས་པ་ནི་མཛེས་ཚོར་གྱི་ནུས་པར་བརྟེན་ནས་གྲུབ་དགོས་པ་ཞིག་ཡིན་
པ་དང་། མཛེས་ཚོར་གྱི་ནུས་པ་ཡང་ཁེར་རྐྱང་དུ་གནས་ཐུབ་པ་ཞིག་མ་ཡིན་
195



པར་ངེས་པར་དུ་རྩོམ་རིག་གི་ངོས་འཛིན་དང་སློབ་གསོའི་གྲུབ་ཆ་ཡོད་དགོས་
པ་ཞིག་ཡིན།
མདོར་ན། རྩོམ་རིག་སྒྱུ་རྩལ་གྱི་ངོས་འཛིན་ནུས་པ་དང་། སློབ་གསོའི་
ནུས་པ། མཛེས་ཚོར་ནུས་པ་བཅས་ནི་ཕན་ཚུན་འབྲེལ་བ་ཡོད་པ་དང་ཕན་
ཚུན་བརྟེན་ནས་གནས་པ་ཞིག་ཡིན་པ་དང༌། དེ་དག་གི་འབྲེལ་བ་ནི་རྩོད་སྒྲུབ་
ཀྱི་གཅིག་གྱུར་ཅིག་ཡིན་ནོ། །
(《བོད་ལྗོངས་སློབ་གྲྭ་ཆེན་མོའི་རིག་གཞུང་དུས་དེབ་》1994ལོའི་དུས་དེབ་དང་
པོའི་ཐོག་འཁོད།)
196



རྩོམ་རིག་སྤྱི་འཇུག་རིགས་པ་སློབ་ཁྲིད་བྱེད་
པའི་ནང་དུ་“ རྩོམ་རིག་སྒྱུ་རྩལ་གྱི་གསར་
འཕྲིན་” མ་ལག་གསར་སྣོན་བྱེད་
པའི་དགོས་དོན་དང་“ གསར་
འཕྲིན་” གྱི་གནད་དོན་
སྐོར་ལ་དཔྱད་པ།
གནད་བསྡུས། རྩོམ་འདིའི་ནང་རྩོམ་རིག་སྒྱུ་རྩལ་གྱི་གསར་འཕྲིན་གྱི་གོ་དོན་དང་
དོན་སྙིང་། དེ་བཞིན་གང་དེའི་གལ་ཆེའི་རང་བཞིན་ལ་སྤྱི་བཤད་ཀྱིས་རང་རེའི་བོད་ཀྱི་རྩོམ་
རིག་སྒྱུ་རྩལ་གསར་འཕྲིན་ལ་གགས་མཐོང་བྱ་དགོས་པའི་སྐོར་ལ་དཔྱད་གླེང་བྱས་ཡོད།
འགག་གནད་ཀྱི་ཚིག རྩོམ་རིག་སྒྱུ་རྩལ། གསར་འཕྲིན།
“ རྩོམ་རིག་སྒྱུ་རྩལ་གྱི་གསར་འཕྲིན་” ཞེས་པའི་ཐ་སྙད་དེ་ནི་སྤྱི་ཚོགས་
འཕེལ་རྒྱས་འཕོ་འགྱུར་དང་རླུང་རླབས་དེའི་ནང་ནས་རིམ་བཞིན་བྱུང་བ་ཞིག་
ཡིན་པ་མ་ཟད། དེ་ནི་རྩོམ་རིག་སྒྱུ་རྩལ་འཕེལ་རྒྱས་འགྲོ་བའི་དགོས་མཁོ་དང་
དུས་རབས་ཀྱིས་མི་རྣམས་ལ་བཏོན་པའི་བླང་བྱ་ཞིག་ཡིན། འོན་ཏེ་ཉེ་ལམ་
བོད་རིགས་ཀྱི་རྩོམ་རིག་སྒྱུ་རྩལ་ཁྱབ་ཁོངས་ནང་དུ་མི་རྣམས་ཀྱིས་རྩོམ་རིག་སྒྱུ་
རྩལ་གྱི་གསར་འཕྲིན་ལ་དགོས་ངེས་ཀྱི་ཁོར་ཡུག་ལེགས་པོ་ཞིག་གསར་བསྐྲུན་
བྱས་མེད་ལ་དེའི་གལ་ཆེའི་རང་བཞིན་ལ་ངོས་འཛིན་བྱེད་རྒྱུ་ཡང་ཅུང་ཉུང་།
ལྷག་པར་དུ་ཇི་འདྲ་ཞིག་ལ་རྩོམ་རིག་སྒྱུ་རྩལ་གྱི་གསར་འཕྲིན་ཞེས་བརྗོད་པ་



དང༌། རྩོམ་རིག་སྒྱུ་རྩལ་གྱི་གསར་འཕྲིན་ཞེས་པར་དོན་སྙིང་ཇི་འདྲ་ཞིག་ལྡན་
ཡོད་པ། རྩོམ་རིག་སྒྱུ་རྩལ་གྱི་གསར་འཕྲིན་དང་རྩོམ་རིག་གསར་རྩོམ་བྱེད་
པའི་འབྲེལ་བ་ཇི་ལྟར་ཡིན། རྩོམ་རིག་ལ་སྐྱོན་ཡོན་བརྗོད་རྒྱུ་དང་། རྩོམ་རིག་
ལ་ཞིབ་འཇུག་བྱ་རྒྱུ་སོགས་དང་འབྲེལ་བ་ཇི་ལྟར་ཡོད་མིན་གྱི་གནད་དོན་ལ་དེ་
སྔོན་མི་མང་པོས་གཙིགས་ཆེན་བྱས་མེད་ལ་དེ་དག་གི་འབྲེལ་བར་ཞིབ་དཔྱོད་
བྱེད་རྒྱུ་དེ་ཡང་ཤིན་ཏུ་ཞན་པ་ཞིག་ཡིན། བོད་རིགས་ཀྱི་རྩོམ་རིག་སྒྱུ་རྩལ་དེ་
ཡར་ངོའི་ཟླ་བཞིན་འཕེལ་རྒྱས་གཏོང་བ་དང་ཕུན་སུམ་ཇེ་ཚོགས་སུ་གཏོང་བ།
དཔེ་དེབ་ཀྱི་བསྡམས་བཀྱིགས་དང་གཏན་འཁེལ་བའི་ཤོད་ཚུལ་གྱི་འཆིང་རྒྱ་
ལས་སྒྲོལ་ཕོད་པ། སྒོ་བརྒྱབ་ནས་རིག་གཞུང་ལ་ཞིབ་འཇུག་བྱེད་པ་དང་། ད་
ལྟའི་རྗེས་ལུས་ཀྱི་རྣམ་པར་འཕོ་འགྱུར་ཆེ་ཙམ་ཞིག་ཡོང་དགོས་ན་ངེས་པར་དུ་
རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་བྱས་ཏེ་དགོས་ངེས་ཀྱི་ཆ་
རྐྱེན་ཅུང་ལེགས་ཙམ་ཞིག་གསར་བསྐྲུན་བྱེད་དགོས་ལ་རྩོམ་རིག་སྒྱུ་རྩལ་ གྱི་
གསར་འཕྲིན་གྱི་མ་ལག་སྐོར་ལ་ཞིབ་འཇུག་ཡང་བྱེད་དགོས། དེར་བརྟེན་སློབ་
གྲྭ་ཆེ་ཁག་གི་རྩོམ་རིག་སྤྱི་འཇུག་རིགས་པའི་གཞུང་ལུགས་སློབ་ཁྲིད་བྱེད་པའི་
ནང་དུ་རྩོམ་རིག་གསར་འཕྲིན་གྱི་ནང་དོན་གསར་སྣོན་བྱས་ཏེ་དེའི་མ་ལག་
སྐོར་ལ་ཞིབ་འཇུག་མ་བྱེད་རང་བྱེད་ཅིག་ཏུ་གྱུར་ཡོད། དེ་ནི་སྤྱི་ཚོགས་འཕེལ་
རྒྱས་ཀྱི་འཕོ་འགྱུར་དང་དུས་རབས་ཀྱིས་རྩོམ་རིག་ཞིབ་འཇུག་བྱེད་མཁན་
རྣམས་ལ་བསྐུལ་བའི་ལས་འགན་གཡོལ་ཐབས་མེད་པ་ཞིག་ཡིན་རྐྱེན་འདིར་
རྩོམ་རིག་སྒྱུ་རྩལ་གྱི་གསར་འཕྲིན་གྱི་གནད་དོན་སྐོར་དཔྱད་པ་རགས་ཙམ་
ཞིག་བྱས་པ་ལགས།
ཇི་འདྲ་ཞིག་ལ་རྩོམ་རིག་སྒྱུ་རྩལ་གྱི་གསར་འཕྲིན་ཟེར་རམ་ཞེ་ན། །
རྩོམ་རིག་སྒྱུ་རྩལ་ གྱི་གསར་འཕྲིན་ཞེས་པ་དེ་ནི་གནས་ གསར་བརྡ་
འཕྲིན་ཁྱོན་ཡོངས་ནང་གི་ཆེས་གལ་ཆེ་བའི་རིགས་ཤིག་ཡིན་ལ་དེ་ནི་རྩོམ་རིག་
198



སྒྱུ་རྩལ་གྱི་གནས་ཚུལ་ཤེས་རྟོགས་དང་ངོས་འཛིན་བྱེད་རྒྱུར་འབྲེལ་བ་ཤིན་ཏུ་
ཆེན་པོ་ཡོད་པའི་མཐོང་ཐོས་དང༌། གསར་འགྱུར། གསར་འཕྲིན་སོགས་ཀྱི་
ཤེས་ཡོན་གྱི་སྤྱི་བསྡོམས་དེར་བརྗོད་པ་ཞིག་ཡིན། རྩོམ་རིག་གི་སྤྱིའི་དོན་སྙིང་
ནས་བརྗོད་ཚེ། རྩོམ་རིག་གི་བརྩམ་བྱ་ཞིག་ཡིན་ཕྱིན་དེ་དག་ཚང་མ་རྩོམ་རིག་
གི་གསར་འཕྲིན་ཞིག་ཏུ་རྩིས་ཆོག་པ་ཞིག་ཡིན། རྩོམ་རིག་བརྩམ་བྱ་མཐའ་
དག་ནི་སྒྱུ་རྩལ་གྱི་ཐོག་ནས་རྣམ་པ་མི་འདྲ་བའི་མཚོན་རྟགས་སྣ་ཚོགས་ལ་ལས་
སྣོན་བྱས་ཏེ་བྱུང་བའི་རང་བྱུང་ཁམས་ཀྱི་གསར་འཕྲིན་དང་སྤྱི་ཚོགས་ཀྱི་གསར་
འཕྲིན་དེ་ཡིན་པའི་རྐྱེན་གྱིས་རེད། ( འོན་ཏེ་ང་ཚོས་རྒྱུན་གཏན་དུ་བརྗོད་
པའི་རྩོམ་རིག་སྒྱུ་རྩལ་གྱི་གསར་འཕྲིན་ཞེས་པ་དེ་ནི་མི་རྣམས་ཕན་ཚུན་དབར་
རྒྱུན་གཏན་རྩོམ་རིག་སྒྱུ་རྩལ་གྱི་གནས་ཚུལ་སྐོར་ལ་ཕན་ཚུན་བརྡ་སྤྲོད་པ་དང་
མཚམས་སྦྱོར་བྱས་པ་དེ་ཡིན།) དེས་ན་གོང་སྨོས་དེར་སྤྱིར་ཁྱབ་ཆེ་བའི་རྩོམ་
རིག་སྒྱུ་རྩལ་གྱི་གསར་འཕྲིན་དང་རྗེས་མ་ནི་སྤྱིར་ཁྱབ་ཆུང་བའི་རྩོམ་རིག་སྒྱུ་
རྩལ་གྱི་གསར་འཕྲིན་དེ་ཡིན་ཞིང་གནད་དོན་དེ་གཉིས་ཕན་ཚུན་འབྲེལ་བ་ཡོད་
པ་མ་ཟད་ད་དུང་ཁྱད་པར་ཡང་ཡོད་པ་ཞིག་ཡིན་ནོ།) དེང་རབས་ཚན་རིག་གི་
གསལ་སྟོན་བྱས་པར་གཞིགས་ན་མིའི་ཀླད་པ་ནི་དབང་རྩའི་ཕྲ་ཕུང་དུང་ཕྱུར་
བརྒྱ་( ཁ་ཤས་དུང་ཕྱུར་བརྒྱ་དང་བཞི་བཅུ་) ཡི་རིམ་པ་ལས་སྒྲིགས་འཛུགས་
བྱས་ཡོད་པ་ཞིག་ཡིན་ལ་མི་རྣམས་ཀྱིས་གཟུགས་དང་སྒྲ། དྲི། རོ། རེག་བྱ་
བཅས་ཀྱི་ཚོར་ནུས་ལ་བརྟེན་ཏེ་རང་བྱུང་ཁམས་དང་སྤྱི་ཚོགས་ཀྱི་ནང་ནས་
བྱུང་བའི་གནས་གསར་གྱི་བརྡ་འཕྲིན་རྣམས་ཚུར་དང་ལེན་བྱེད་པ་དང་དེ་རང་
ཉིད་ཀྱི་ཀླད་པའི་ནང་དུ་ཡང་སྐོར་བསྐྱར་སྐོར་དུ་“ སྟབས་བདེའི་” དང་“ རྙོག་
འཛིང་” ཕྲ་ཕུང་གི་རིམ་པ་ལས་བརྒྱུད་དེ་མགྱོགས་མྱུར་དུ་ ཕྱི་རོལ་ཡུལ་ གྱི་
འཇིག་རྟེན་གྱི་སྣང་འཆར་དང་པར་རིས་ཤིག་རང་ཉིད་ཀྱི་ཀླད་པའི་ནང་དུ་སྣང་
བར་བྱེད་ཀྱི་ཡོད་པ་རེད། འོན་ཏེ་མིའི་ཀླད་པ་ནི་གཞན་སྐུལ་གྱིས་ཐོག་ནས་ཕྱི་
199



རོལ་ཡུལ་གྱི་འཇིག་རྟེན་ཁམས་ནས་ཡོང་བའི་གསར་འཕྲིན་རྣམས་དང་ལེན་
བྱེད་རྒྱུ་དེ་ཁོ་ན་མ་ཡིན་པར་དེས་རང་འགུལ་གྱི་སྒོ་ནས་གསར་འཕྲིན་རྣམས་
དང་ལེན་བྱེད་ཐུབ་པ་དང་ཆབས་ཅིག་གསར་འཕྲིན་དེ་དག་ལ་ལས་སྣོན་བྱས་
ཏེ་རང་ཉིད་ཀྱིས་གསར་བསྐྲུན་ཡང་བྱེད་ཀྱི་ཡོད་པ་རེད། མི་རྣམས་ཀྱིས་དེ་
ལྟར་དང་ལེན་བྱེད་པ་དང་ལས་སྣོན་བྱེད་པའི་བརྒྱུད་རིམ་དེ་ནི་དོན་དངོས་
ཐོག་མི་རྣམས་ཀྱིས་འཇིག་རྟེན་ཁམས་ཤེས་རྟོགས་བྱེད་པའི་བརྒྱུད་རིམ་ཞིག་
ཡིན། མར་ཁེ་སིས་ཞིབ་འཇུག་བྱས་པར་གཞིགས་ན་མི་རྣམས་ཀྱིས་བྱེད་ཚུལ་
མི་འདྲ་བ་བཞི་ཡི་ཐོག་ནས་འཇིག་རྟེན་ཁམས་རྟོགས་ཐབས་བྱེད་ཀྱི་ཡོད་ཅེས་
གསུངས་པ་སྟེ་རྟོག་བསམ་རིགས་པའི་གཞུང་ལུགས་ཀྱི་བྱེད་ཐབས་དང་གཅིག
སྒྱུ་རྩལ་གྱི་བྱེད་ཐབས་དང་གཉིས། ཆོས་ལུགས་ཀྱི་བྱེད་ཐབས་དང་གསུམ།
ལག་ལེན་དང་བསམ་པའི་བྱེད་ཐབས་དང་བཞི་བཅས་ཡིན་ཞེས་བརྗོད་པ་དེ་
དག་ཡང་མི་སོ་སོའི་གཟུགས་ཁམས་ཀྱི་སྐྱེ་སྟོབས་མི་འདྲ་བ་དང༌། གཤིས་རྒྱུད་
མི་འདྲ་བ། སློབ་གསོ་ལེན་ཚད་དང་སློབ་སྦྱོང་བྱེད་ ཐབས་མི་འདྲ་བའི་རྒྱུ་
མཚན་གྱིས་མི་རྣམས་ཀྱིས་འཇིག་རྟེན་ཁམས་ཤེས་རྟོགས་སམ་ཁོང་དུ་ཆུད་
པར་བྱེད་པའི་བྱ་ཐབས་ཡང་མི་འདྲ་བ་རེ་ཡོད་ཅིང་འགའ་རེ་ཕྱོགས་འདི་ནས་
རྟོགས་ ཐབས་བྱེད་ པ་ དང༌། འགའ་རེས་ ཕྱོགས་ གཞན་ཞིག་ནས་ རྟོགས་
ཐབས་བྱེད་ཀྱི་ཡོད་པ་རེད། སྒྱུ་རྩལ་གྱི་འཇིག་རྟེན་ཁམས་ཤེས་རྟོགས་བྱེད་
པའི་ཐབས་ནི་སྒྱུ་རྩལ་ གྱི་ ཐོག་ནས་འཇིག་རྟེན་ལ་ངོས་འཛིན་དང་གོ་ལེན་
བསྒྱུར་བཅོས་བྱེད་རྒྱུ་དེ་ཡིན། མར་ཁེ་སི་དང་ཨེན་ཀེ་སིའི་གསུང་རྩོམ་ཁག་མི་
འདྲ་བའི་ནང་དུ་ང་ཚོས་ཤེས་རྟོགས་བྱེད་ཐུབ་པར་སྒྱུ་རྩལ་གྱིས་འཇིག་རྟེན་
ཁམས་ཤེས་རྟོགས་སམ་ཁོང་ཆུད་བྱེད་ཐབས་ནི་བསམ་ཡན་དང་རྣམ་རྟོག་བྱེད་
པའི་ནང་དུ་འཇིག་རྟེན་ལ་ངོས་འཛིན་དང་གོ་ལེན་བསྒྱུར་བཅོས་བྱེད་ཀྱི་ཡོད་
ཅེས་གསལ་སྟོན་བྱས་ཡོད་པ་རེད། དེ་ལྟར་མི་རྣམས་ཀྱི་བསམ་ཡན་དང་རྣམ་
200



རྟོག་གི་ནང་དུ་འཇིག་རྟེན་ལ་ངོས་འཛིན་དང་བསྒྱུར་བཅོས་དང་གོ་ལེན་བཅས་
བྱེད་ཀྱི་ཡོད་པ་དེ་ནི་སྒྱུ་རྩལ་གྱིས་འཇིག་རྟེན་ཁམས་ཤེས་རྟོགས་སམ་ཁོང་དུ་
ཆུད་པར་བྱེད་པའི་བྱེད་ཐབས་དེ་ཡིན། ཕྲུ་གུ་ལོ་ཆུང་དུས་ནས་རང་ཉིད་ཀྱི་
སེམས་ཁམས་ནང་དུ་ཕྱི་རོལ་ཡུལ་གྱི་འཇིག་རྟེན་ཁམས་ལ་བསམ་ཡན་དང་
རྣམ་རྟོག་འདྲ་མིན་སྣ་ཚོགས་ཡོང་གི་ཡོད་རུང་དེས་སྒྱུ་རྩལ་གྱི་ཐོག་ནས་གསར་
བསྐྲུན་བྱེད་ཐུབ་པ་ཞིག་མ་ཡིན། རྒྱུ་མཚན་ནི་འཇིག་རྟེན་ཁམས་ནས་བྱུང་
བའི་གསར་འཕྲིན་དེ་དག་ཚུར་ལེན་པ་དང་གསོག་འཇོག་ལས་སྣོན་བཅས་བྱས་
ཏེ་རང་བྱུང་ཁམས་དང་སྤྱི་ཚོགས་ཀྱི་གསར་འཕྲིན་དེ་དག་སྒྱུ་རྩལ་གྱི་མཚན་མ་
ལ་བརྟེན་ནས་མཚོན་པར་བྱེད་མི་ཐུབ་པས་བྱས་པ་རེད། སེམས་ཁམས་རིག་
པའི་ལྟ་ཚུལ་ལ་གཞིགས་ན། བསམ་ཡན་ཞེས་པ་ནི་ཡུལ་གྱི་སྣང་རིས་སམ་ཡང་
ན་ཉམས་མྱོང་གཞིར་བྱས་ཀྱི་སྟེང་དུ་གཟུགས་བརྙན་གསར་པ་ཞིག་གསར་བཟོ་
བྱེད་པའི་རྟོག་པའི་གོ་རིམ་ལ་བཤད་པ་ཡིན་ཏེ་དེའི་ནང་དུ་“ བསྐྱར་བཟོ་” དང་
“ གསར་བཟོ་” ཡི་རིགས་གཉིས་འདུས་ཡོད་པ་རེད། བསྐྱར་བཟོའི་བསམ་
ཡན་ནི་སྐད་ཆས་ཞིབ་ཏུ་འབྲི་བའམ་དཔེ་རིས་ཨང་རིགས་ཨང་རྟགས་མཚན་
མ་བཅས་ཀྱི་བརྡ་སྤྲོད་པ་ལ་བརྟེན་ནས་དེ་དག་དང་མཚུངས་པའི་གཟུགས་
བརྙན་གསར་པ་ཞིག་བསྐྱར་བཟོ་བྱེད་རྒྱུ་དེ་ཡིན་པ་དང་ གསར་བཟོའི་བསམ་
ཡན་”ནི་དམིགས་པ་དང་ལས་འགན་ངེས་ཅན་ཞིག་གཞིར་བྱས་ཏེ་ཀླད་པའི་
ནང་གི་འབྲེལ་ཡོད་ཀྱི་སྣང་རིས་ལ་བརྟེན་ནས་གཟུགས་བརྙན་གསར་པ་ཞིག་
བཟོ་རྒྱུ་དེ་ཡིན། སྒྱུ་རྩལ་མཁན་གྱི་སྒྱུ་རྩལ་གྱི་བྱེད་ཐབས་ལ་བརྟེན་ནས་འཇིག་
རྟེན་ཁམས་ཤེས་རྟོགས་བྱེད་པ་དང་རང་བྱུང་ཁམས་དང་སྤྱི་ཚོགས་ཀྱི་གསར་
འཕྲིན་རྣམས་དང་ལེན་སྒྱུར་བཅོས་བྱེད་པའི་ཚེ་བསམ་ཡན་དང་འཆར་སྒོ་བྱེད་
མཁས་པ་མ་ཟད། ཞིབ་ཕྲའི་ངང་སྐད་ཆ་དང༌། ཡི་གེ རི་མོ་གཟུགས་བརྙན་
སོགས་ཀྱི་མཚོན་རྟགས་བརྒྱུད་དེ་རང་བྱུང་ཁམས་ཀྱི་གསར་འཕྲིན་དང་སྤྱི་
201



ཚོགས་ཀྱི་གསར་འཕྲིན་དེ་དག་བསྐྱར་དུ་ཐོན་པ་དང་མཚོན་པར་བྱས་ཏེ་རྩོམ་
རིག་སྒྱུ་རྩལ་གྱི་བརྩམས་ཆོས་དེ་དག་བྱུང་བ་ཞིག་ཡིན། དེར་བརྟེན་རྩོམ་རིག་
སྒྱུ་རྩལ་གྱི་བརྩམས་ཆོས་མཐའ་དག་ནི་རྩོམ་རིག་སྒྱུ་རྩལ་གྱི་གསར་འཕྲིན་ཞིག་
ཡིན་ཞེས་པའི་རྒྱུ་མཚན་དེ་ཡིན་ནོ། །
རྩོམ་རིག་སྒྱུ་རྩལ་གསར་འཕྲིན་གྱི་དོན་སྙིང་སྐོར།
རྩོམ་རིག་སྒྱུ་རྩལ་གསར་འཕྲིན་ནི་རྩོམ་རིག་གསར་བསྐྲུན་དང་། རྩོམ་
རིག་ཞིབ་འཇུག་བྱེད་རྒྱུའི་ཐད་ལ་དོན་སྙིང་ཆེན་པོ་ལྡན་ཡོད་ལ། ཡང་རྩོམ་
རིག་སྒྱུ་རྩལ་གྱི་གསར་འཕྲིན་དེ་གནད་དོན་གཞན་གྱི་ཐད་ལ་ཡང་དོན་སྙིང་
ཆེན་པོ་ལྡན་ཡོད་པ་ཞིག་རེད། །
གཅིག གསར་བསྐྲུན་གྱི་རང་བཞིན་ལྡན་པའི་རྩོམ་རིག་སྒྱུ་རྩལ་གྱི་ཤེས་
ལྡན་མི་སྣ་སྐྱེད་བསྲིང་བྱེད་རྒྱུར་དོན་སྙིང་ཆེན་པོ་ལྡན་ཡོད་པ་ཞིག་ཡིན། སྔོན་
བྱོན་མཁས་དབང་རྣམས་ཀྱི་ལྟ་ཚུལ་ལ་གཞིགས་ན། གསར་བསྐྲུན་གྱི་རང་
བཞིན་ལྡན་པའི་ཤེས་ལྡན་མི་སྣ་ཞེས་པ་ནི་སོ་སོར་ནུས་སྟོབས་མི་འདྲ་བ་རེ་ལྡན་
ཡོད་པ་སྟེ། 1. ཞིབ་འཇུག་བྱེད་པའི་ནུས་སྟོབས་ཡོད་པའི་མི་སྣ་སྟེ་གནད་དོན་
ལ་ཞིབ་འཇུག་བྱེད་ཐུབ་པ་དང་ཞིབ་འཇུག་གི་ལས་དོན་བྱེད་པའི་ནུས་པ་ལྡན་
པ། 2. གསར་གཏོད་དང་གསར་བསྐྲུན་བྱེད་པའི་ནུས་པ་ལྡན་པ། 3. སྒྲིག་
འཛུགས་དང་དོ་དམ་བྱེད་པའི་ནུས་པ་ལྡན་པ། 4. གསར་འཕྲིན་གྱི་གནས་
ཚུལ་ཐོབ་ཐུབ་པའི་ནུས་པ་ལྡན་པ། 5. གཏམ་བཤད་བྱེད་པའི་ནུས་པ་ལྡན་
པ། 6. རྩོམ་འབྲིའི་ནུས་པ་ལྡན་པ། 7. སྤྱི་ཚོགས་ཀྱི་བྱེད་སྒོར་ཞུགས་ཐུབ་
པའི་ནུས་པ་ལྡན་པ་བཅས་ཡིན་ཞིང་དེ་དག་རྣམ་ཀུན་ཏུ་གསར་བསྐྲུན་གྱི་རང་
བཞིན་ལྡན་པའི་མི་སྣ་ཡིན་ཞེས་བརྗོད་ལ། ལྷག་པར་དུ་རྩོམ་རིག་སྒྱུ་རྩལ་གྱི་
ཁྱབ་ཁོངས་ནང་དུ་མི་སྣ་དེ་དག་དེ་བས་དགོས་མཁོ་ཡོད་པ་ཞིག་ཡིན། འོན་ཏེ།
202



ནུས་སྟོབས་དེ་ལྟར་ལྡན་ཡོད་པའི་མི་སྣ་ཞིག་བསྐྱེད་བསྲིང་བྱེད་པའི་སྐབས་སུ་
དེ་དག་ནི་གསར་འཕྲིན་དང་ཁ་བྲལ་མི་ཐུབ་པ་ཞིག་ཡིན་པ་མ་ཟད། རྩོམ་རིག་
སྒྱུ་རྩལ་གྱི་ཁྱབ་ཁོངས་ནང་དུ་ནུས་སྟོབས་དེ་ལྟར་ལྡན་པའི་རྩོམ་རིག་སྒྱུ་རྩལ་གྱི་
མི་སྣ་ཞིག་གསོ་སྐྱོང་བྱེད་པའི་སྐབས་སུ་དེ་བས་ཀྱང་རྩོམ་རིག་སྒྱུ་རྩལ་གྱི་གསར་
འཕྲིན་དང་ཁ་བྲལ་མི་ཐུབ་པ་ཞིག་ཡིན་ནོ། །
གཉིས། རྩོམ་ རིག་ སྒྱུ་ རྩལ་ དེ་ ཞབས་ འདེགས་ ཀྱི་ ལས་ རིགས་ སུ་
འཛུགས་སྐྲུན་བྱེད་ ཐུབ་པ་མ་ཟད། ད་དུང་ ཐོན་ལས་ གསུམ་ པ་ ཞིག་ ཏུ་
འཛུགས་སྐྲུན་བྱེད་རྒྱུར་གལ་ཆེའི་དོན་སྙིང་ལྡན་ཡོད་པ་ཞིག་ཡིན། དེ་ལྟར་ཇི་
འདྲ་བྱས་ ཏེ་ རྩོམ་ རིག་ སྒྱུ་ རྩལ་ དེ་ ཡང་ ཞབས་འདེགས་ཀྱི་ ལས་ རིགས་ སུ་
འཛུགས་སྐྲུན་བྱེད་པ་དང༌། ཐོན་ལས་གསུམ་པ་ཞིག་ ཏུ་ འཛུགས་སྐྲུན་བྱ་
དགོས་རྒྱུའི་ཐད་ད་ལམ་ལྟ་ཚུལ་མི་འདྲ་བ་སྣ་ཚོགས་པ་ཞིག་མཆིས། འགའ་
རེས་ཀྱིས་རྩོམ་རིག་སྒྱུ་རྩལ་གྱི་ཁྱབ་ཁོངས་ནང་དུ་གཡོན་ཐལ་གྱི་བསམ་བློར་ངོ་
རྒོལ་དང་གཡོན་ཐལ་གྱི་བསམ་བློའི་དུག་སྐྱོན་གཙང་སེལ་བྱེད་རྒྱུ་དེ་ཡིན་ཞེས་
དང༌། འགའ་རེས་ཀྱིས་རང་མོས་ཀྱིས་རྩོམ་རིག་གསར་རྩོམ་བྱས་ཆོག་པ་དང༌།
ཡང་འགའ་རེས་ཀྱིས་འགྲན་རྩོད་བྱེད་རྒྱུ་ལག་ལེན་བྱེད་དགོས་ཞེས་བརྗོད་ལ།
འགའ་རེས་ཀྱིས་རྩོམ་རིག་སྒྱུ་རྩལ་དེ་ཁེ་ལས་ཅན་དུ་འགྱུར་བ་བྱེད་དགོས་ཞེས་
དང་འགའ་རེས་ ཀྱིས་གཟིགས་བཟོས་དང་ཉེས་ཆད་ཀྱི་ ལམ་ལུགས་ གཏན་
འབེབས་བྱེད་དགོས་ཞེས་བརྗོད། གོང་སྨོས་ཀྱི་བརྗོད་དོན་དེ་དག་རྒྱུ་མཚན་
ལྡན་པ་ཞིག་ཡིན་པ་སྨོས་ཅི་དགོས། འོན་ཏེ། རྩོམ་རིག་སྒྱུ་རྩལ་དེ་དངོས་
འབྲེལ་ཞབས་ཞུའི་ལས་རིགས་སུ་འཛུགས་སྐྲུན་བྱས་ཤིང་ཐོན་ལས་གསུམ་པ་
ཞིག་ཏུ་བསྒྱུར་དགོས་ཚེ། དེ་དག་གི་ནང་ནས་ཤིན་ཏུ་གལ་ཆེ་བ་དང་ཐོག་མར་
བྱ་དགོས་པའི་ལས་ཀ་དེ་ནི་རྩོམ་རིག་སྒྱུ་རྩལ་གྱི་གསར་འཕྲིན་གྱི་ལས་ཀ་ལེགས་
པོ་ཡོང་བ་བྱེད་རྒྱུ་དེ་རང་ཡིན་སྙམ། དཔེར་ན། གློག་བརྙན་དང༌། བརྙན་
203



འཕྲིན། འཁྲབ་གཞུང༌། ལྷ་མོ་ སོགས་ ཀྱི་ངོས་ནས་བརྗོད་ན། ཉེ་ ལམ་
གཟིགས་མོ་བ་རིམ་བཞིན་ཉུང་དུ་འགྲོ་ཡི་ཡོད་པ་དང་། ཕྱིའི་རྒྱལ་ཁབ་ནས་
ཡོང་བའི་གློག་བརྙན་ལ་གཟིགས་མོ་བ་མང་ཞིང་། རྒྱལ་ནང་ནས་བཏོན་པའི་
གློག་བརྙན་ལ་གཟིགས་མོ་བ་ཉུང་དུ་འགྲོ་གི་ཡོད་པ་རེད། གནས་ཚུལ་དེ་འདྲ་
ཞིག་ཏུ་འགྱུར་པའི་རྒྱུ་མཚན་ནི་ཕྱོགས་མང་པོའི་ཐད་ཀྱི་གནད་དོན་དང་འབྲེལ་
བ་ཡོད་པ་ཞིག་ཡིན་རུང༌། གང་ལྟར་ཤིན་ཏུ་གལ་ཆེ་བའི་གནད་དོན་ཞིག་ནི་
རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་བྱས་མེད་པ་མ་ཟད་གསར་
འཕྲིན་ཤེས་རྟོགས་ཀྱང་མ་བྱས་པ་དེ་རང་ཡིན་སྙམ། ཉེ་ལམ་རྒྱལ་ཡོངས་ཀྱི་
ཁྱོན་དུ་བོད་རིགས་ཀྱི་འཚོ་བའི་བརྗོད་གཞི་ལྡན་པའི་འཁྲབ་གཞུང་ཇི་ཙམ་ཡོད་
པ་དང་རྩོམ་པ་པོ་དེ་དག་གིས་བརྗོད་དོན་ཅི་ཞིག་གསར་རྩོམ་བྱེད་བཞིན་ཡོད་
པ་དང་། གཟིགས་མོ་བ་རྣམས་ཀྱིས་ད་ལམ་གློག་བརྙན་ཇི་འདྲ་ཞིག་ལྟ་འདོད་
པ་དང༌། ཁོ་ཚོའི་རོལ་མྱོང་བྱེད་པའི་ཆུ་ཚད་ཇི་འདྲ་ཞིག་གི་ཚད་དུ་སླེབས་ཡོད་
མེད། གཟིགས་མོ་བ་རིམ་བཞིན་ཉུང་དུ་འགྲོ་བའི་རྒྱུ་མཚན་གཙོ་བོ་ཅི་ཞིག་
ཡིན་མིན་སོགས་ཀྱི་གསར་འཕྲིན་དེ་དག་ང་ཚོས་ཤེས་རྟོགས་བྱས་མེད་ལ་
གནས་ཚུལ་དེ་དག་ལ་གཞིགས་ཏེ་རྩོམ་རིག་སྒྱུ་རྩལ་ གསར་བསྐྲུན་བྱས་མེད་
པའི་རྐྱེན་གྱིས་རེད། དེར་བརྟེན་རྩོམ་རིག་སྒྱུ་རྩལ་གྱི་གསར་འཕྲིན་དེ་ནི་ང་
ཚོས་རྩོམ་རིག་སྒྱུ་རྩལ་གྱིས་སྤྱི་ཚོགས་ལ་ཞབས་འདེགས་ཞུ་ཐུབ་མིན་དང་ཐད་
ཀར་འབྲེལ་བ་ཡོད་པའི་གནད་དོན་ཤིན་ཏུ་གལ་ཆེ་བ་ཞིག་ཡིན་སྙམ། ་
གསུམ། རྩོམ་རིག་སྒྱུ་རྩལ་བཅོས་བསྒྱུར་བྱེད་རྒྱུར་ཡང་དོན་སྙིང་ཆེན་
པོ་ལྡན་ཡོད་པ་ཞིག་ཡིན། 1984ལོ་ནས་བཟུང་རྒྱལ་ཡོངས་ཁུལ་དུ་གཞི་རྒྱ་ཆེ་
བ་དང་གཏིང་ཟབ་པའི་སྒོ་ནས་བཅོས་བསྒྱུར་གྱི་ལས་འགུལ་འགོ་ཚུགས་པ་
དང་། བཅོས་སྒྱུར་བྱེད་པའི་ལས་འགུལ་ནང་གི་རིག་ཚན་གཞན་དང་བསྡུར་
ཞིབ་བྱས་ཚེ་རྩོམ་རིག་སྒྱུ་རྩལ་ཁྱབ་ཁོངས་ནང་དུ་བཅོས་སྒྱུར་གྱི་ལས་འགུལ་དེ་
204



འཕེལ་རྒྱས་འགྲོ་འགོར་བ་མ་ཟད། གྲུབ་འབྲས་ཀྱང་མངོན་གསལ་དོད་པོ་ཞིག་
ཐོབ་མེད་པ་རེད། མ་གཞི་རྩོམ་རིག་སྒྱུ་རྩལ་གྱི་ཁྱབ་ཁོངས་དེ་ནི་གནས་ཚུལ་
རྙོག་འཛིང་ཆེ་ལ། ཕྱོགས་མང་པོའི་གནད་དོན་དང་འབྲེལ་བ་ཡོད་པ་དེས་
རིག་རྩལ་ཁྱབ་ཁོངས་ནང་དུ་བཅོས་སྒྱུར་ཅུང་འགོར་བའི་རྒྱུ་མཚན་ཞིག་ཡིན་
སྲིད། འོན་ཏེ་ཤིན་ཏུ་གལ་འགངས་ཆེ་བའི་རྒྱུ་མཚན་གཙོ་བོ་ཞིག་ནི་རྩོམ་རིག་
སྒྱུ་རྩལ་གྱི་གསར་འཕྲིན་གྱི་ལས་ཀ་བྱེད་རྒྱུ་དེ་ཤིན་ཏུ་ཞན་པའི་རྐྱེན་གྱིས་རེད།
དཔེར་ན། རྩོམ་རིག་ཁྱབ་ཁོངས་ནང་དུ་དོན་དམ་གནད་དོན་ཇི་འདྲ་ཞིག་
ལྷག་ཡོད་པ་དང་། འཕེལ་རྒྱས་འགྲོ་འགོར་བའི་རྒྱུ་མཚན་གཙོ་བོ་ཅི་ཞིག་ཡིན་
ནམ། ཐོག་མར་གནད་དོན་ཅི་ཞིག་ལ་བཅོས་སྒྱུར་བྱེད་དགོས་པ། བཅོས་
སྒྱུར་བྱེད་རྒྱུར་གཙོ་བོའི་བཀག་རྒྱ་ཅི་ཞིག་གནས་ཡོད་པ། རིག་རྩལ་ལས་རིག་
ཐོག་གི་མི་རྣམས་ཀྱི་བཅོས་སྒྱུར་བྱེད་རྒྱུར་རྣམ་འགྱུར་ཅི་ཞིག་འཛིན་གྱིན་ཡོད་
དང་། ཁོ་ཚོའི་རེ་འབོད་གཙོ་བོ་ཅི་ཞིག་ཡིན་མིན་སོགས་ཀྱི་གསར་འཕྲིན་གྱི་
ལས་ཀ་བྱེད་རྒྱུ་དེ་བས་ཀྱང་ཞན་པ་ཞིག་ཡིན། དོན་དངོས་ཐོག་གནད་དོན་དེ་
དག་ཤེས་རྟོགས་ལེགས་པོ་ཞིག་བྱས་མེད་ཚེ་ རིག་རྩལ་ ལ་བཅོས་སྒྱུར་བྱེད་
དགོས་ཞེས་པ་དེ་ཡང་སྐད་ཆ་སྟོང་བཤད་ཙམ་དུ་ཟད། གལ་སྲིད་རིག་རྩལ་གྱི་
གསར་འཕྲིན་གྱི་ལས་ཀ་ལེགས་པོ་ཞིག་མི་བྱེད་པ་དང༌། གསར་འཕྲིན་བེད་
སྤྱོད་དང་ཤེས་རྟོགས་ལེགས་པོ་ཞིག་བྱེད་མི་ཐུབ་པ་མ་ཟད། གྲུབ་འབྲས་ཆེན་
པོ་ཞིག་ནི་དེ་བས་ཀྱང་ཐོབ་མི་ཐུབ་བོ། །
བཞི། རྩོམ་རིག་སྒྱུ་རྩལ་ལ་དགའ་ཞེན་ཆེ་བའི་མི་རྣམས་ལ་ཡང་དོན་
སྙིང་ཆེན་པོ་ལྡན་ཡོད་པ་ཞིག་ཡིན། ཉེ་ལམ་ནི་ཤེས་པའི་ཀློང་བརྡོལ་བའི་དུས་
རབས་ཤིག་ཡིན་ཞིང༌། དཔེ་དེབ་གསར་པ་དང་དུས་དེབ་གསར་པ། གློག་
བརྙན་གསར་པ་སོགས་འཛད་མེད་རིམ་བྱུང་དུ་ཐོན་ཏེ་བལྟས་ན་བལྟས་ཚར་
ཐབས་མེད་ལ་དུས་ཚོད་མང་པོ་དེ་འདྲ་ཡང་ཡོང་ཁག་པ་ཞིག་ཡིན། དེ་ལྟར་
205



ཕུལ་བྱུང་དང་སྤུས་ཚད་ལ་གཞིགས་ཏེ་ལྟ་ཀློག་དང་དགོས་མཁོར་གཞིགས་ཏེ་
གཟིགས་ཞིབ་བྱེད་དགོས་པ་བྱུང་ལ “ ཕུལ་བྱུང་” དང་ “ དགོས་མཁོ” ལ་
གཞིགས་ཏེ་ལྟ་ཀློག་བྱེད་དགོས་ན་ངེས་པར་དུ་གསར་འཕྲིན་བེད་སྤྱོད་བྱེད་
ཤེས་པ་བྱས་ཏེ་དཀར་ཆག་དང་། ཟུར་བཀོལ་དཀར་ཆག ནང་དོན་བསྡུས་
བརྗོད། འདེམས་སྒྲིག་བྱས་པའི་དུས་དེབ་སོགས་ནས་རང་ཉིད་ཀྱི་དགོས་མཁོ་
ཐོབ་ཐབས་བྱེད་དགོས་པ་རེད། རྩོམ་རིག་སྒྱུ་རྩལ་ལ་དགའ་བའི་མི་ཞིག་གིས་
གལ་སྲིད་གསར་འཕྲིན་ཤེས་རྟོགས་དང་བེད་སྤྱོད་མི་ཤེས་ཚེ་དེའི་རིག་རྩལ་གྱི་
ཤེས་རྒྱ་ཆུང་བ་ཞིག་ཡོང་རྒྱུ་ཡིན་རྐྱེན་ངེས་པར་དུ་དེང་རབས་ཀྱི་ལག་ཆར་
བརྟེན་ཏེ་སློབ་སྦྱོང་བྱེད་དགོས་པ་ཞིག་ཡིན། དེ་མིན་རིག་རྩལ་ གྱི་གསར་
འཕྲིན་ཁོང་ཆུད་དང་སློབ་སྦྱོང་བྱས་ཚེ་རིག་རྩལ་ལས་དོན་པས་རང་ཉིད་ཀྱི་རིག་
རྩལ་བྱང་ཚད་གོང་མཐོར་གཏོང་རྒྱུར་རོགས་རམ་གྱི་ནུས་པ་ཐོན་ཐུབ་པ་ཞིག་
ཡིན། དེ་སྔོན་རིག་རྩལ་གྱི་བྱང་ཚད་གོང་མཐོར་གཏོང་རྒྱུའི་ཐད་གནད་དོན་
འདི་འདྲ་གསུམ་ཁོ་ན་བརྗོད་ཀྱི་ཡོད་པ་སྟེ་བསམ་བློའི་ཆུ་ཚད་གོང་མཐོར་གཏོང་
དགོས་པ་དང་གཅིག འཚོ་བའི་ལག་ལེན་ཕུན་སུམ་ཚོགས་སུ་གཏོང་དགོས་པ་
དང་གཉིས། སྒྱུ་རྩལ་གྱི་བྱང་ཚད་ལ་ཤུགས་སྣོན་རྒྱག་དགོས་པ་དང་གསུམ་
བཅས་ཡིན། འོན་ཀྱང་ང་ཚོས་ཤིན་ཏུ་གལ་འགངས་ཆེ་བའི་ཆ་རྐྱེན་ཞིག་ལ་
གཙིགས་ཆེན་བྱས་མེད་པ་སྟེ་རྩོམ་རིག་སྒྱུ་རྩལ་གྱི་གསར་འཕྲིན་གྱི་ཁོར་ཡུག་
ལེགས་པོ་ཞིག་ཡོད་དགོས་པ་མ་ཟད་ད་དུང་ཕྱོགས་མང་པོའི་ཐད་ཀྱི་གསར་
འཕྲིན་ཤེས་རྟོགས་དང་ཁོང་དུ་ཆུད་པ་བྱེད་དགོས་པ་རེད། དེ་ལྟར་ཉེ་ལམ་གྱི་
གནས་ཚུལ་འོག་ཏུ་རིག་རྩལ་ལས་དོན་པ་ཚོས་རིག་རྩལ་གྱི་གསར་འཕྲིན་སློབ་
སྦྱོང་དང་ཤེས་རྟོགས་བེད་སྤྱོད་བྱེད་རྒྱུ་དེ་ནི་མེད་ན་མི་འགྲིག་པའི་ཆ་རྐྱེན་གལ་
ཆེ་བ་ཞིག་དང༌། རིག་རྩལ་པ་ཞིག་ལ་ངེས་པར་དུ་ཡོད་དགོས་པའི་ཤེས་བྱ་ཞིག་
ཏུ་རྩིས་དགོས་པ་ཞིག་ཡིན་ནོ། །
206



བོད་ རིགས་ ཀྱི་ རྩོམ་ རིག་ སྒྱུ་ རྩལ་ གསར་ བསྐྲུན་ དང་
གསར་འཕྲིན་གྱི་འབྲེལ་བའི་སྐོར།
རང་བྱུང་ཁམས་སུ་གནས་པའི་སྐྱེ་ལྡན་གྱི་དངོས་པོ་སྐྱེད་མེད་ཀྱི་དངོས་
རྗེས། སྲོག་ལྡན་དང་སྲོག་མེད་མཐའ་དག་གི་བརྡ་འཕྲིན་རྒྱུན་ཆད་མེད་པར་
མངོན་ཡོང་གི་ཡོད་པ་དང་ང་ཚོས་གསར་འཕྲིན་དེ་དག་ལ་རང་བྱུང་ཁམས་ཀྱི་
གསར་འཕྲིན་ཞེས་བརྗོད་ལ་ཡང་མིའི་རིགས་ཀྱི་སྤྱི་ཚོགས་ནང་དུ་ཕན་ཚུན་འགྲོ་
འོང་དང་འབྲེལ་གཏུགས་བྱེད་པའི་ནང་དུ་རྒྱུན་མི་ཆད་པར་དུས་དང་རྣམ་པ་
ཀུན་ཏུ་གསར་འཕྲིན་ཇི་སྙེད་ཅིག་གཏོང་ལེན་བྱེད་ཀྱི་ཡོད་པ་དེར་ང་ཚོས་སྤྱི་
ཚོགས་ཀྱི་གསར་འཕྲིན་ཞེས་བརྗོད་ཆོག གསར་འཕྲིན་དེ་གཉིས་ནི་སྤྱད་ན་
རྫོགས་མཐའ་མེད་པ་དང་། བླང་ན་མུ་མཐའ་མི་མངོན་པའི་གསར་འཕྲིན་གྱི་
འབྱུང་ཁུངས་དང་བང་མཛོད་གཅིག་ཡིན་ལ་མི་ཚང་མ་སྐྱེས་མ་ཐག་པ་ནས་
བཟུང་རང་ཉིད་ཀྱི་གསར་འཕྲིན་གྱི་བང་མཛོད་དེའི་ནང་ནས་རྒྱུན་ཆད་མེད་
པར་གསར་འཕྲིན་དང་ལེན་བྱེད་ཀྱི་ཡོད་པ་མ་ཟད། རང་ཉིད་ནས་འདོན་
སྤྲོད་བྱས་པའི་གསར་འཕྲིན་དེ་དག་ཡང་གསར་འཕྲིན་གྱི་བང་མཛོད་དེ་དག་
དང་འདྲེས་པར་བྱེད་པ་དང་ཕན་ཚུན་བརྗེ་རེས་བཅས་བྱེད་ཀྱི་ཡོད་པ་རེད།
དཔེར་ན། ཕྲུ་གུ་བཙས་མ་ཐག་ཏུ་ངུ་སྒྲ་དང་པོ་བཏོན་པ་དེ་ནི་ཕྱི་རོལ་ཡུལ་གྱི་
གསར་འཕྲིན་དང་ལེན་བྱས་རྙིང་གི་གསར་འཕྲིན་དང་པོ་དེ་ཡིན་ཞེས་བརྗོད་
ཆོག་ལ་མི་རྣམས་དང་གསར་འཕྲིན་བརྗེ་རེས་ཐོག་མ་བྱས་པ་ཞིག་ཡིན། མི་
རྣམས་རིམ་བཞིན་ནར་སོན་པའི་དུས་རིམ་གྱི་ནང་དུ་རང་བྱུང་ཁམས་དང་སྤྱི་
ཚོགས་ཀྱི་གསར་འཕྲིན་དང་ལེན་བྱེད་རྒྱུ་དེ་རིམ་བཞིན་མང་དུ་འགྲོ་ཡི་ཡོད་ལ་
རང་ཉིད་ཀྱི་ཀླད་པའི་ནང་དུ་ཡང་གསར་འཕྲིན་གྱི་བང་མཛོད་ཆུང་ངུ་ཞིག་རིམ་
བཞིན་གྲུབ་ཡོད་པ་རེད། གོང་སྨོས་དེ་དག་ནི་མི་རྣམས་ཀྱི་ཐུན་མོང་བའི་སྤྱིའི་
7



སྣང་ཚུལ་དེ་ཡིན། རྩོམ་པ་པོ་དང་སྒྱུ་རྩལ་པ་རྣམས་སྤྱིའི་མི་དང་མི་འདྲ་བའི་
ཁྱད་ཆོས་ཤིག་ནི་ཁོ་ཚོས་རྟག་པར་གསར་འཕྲིན་དེ་དག་གི་ནང་ནས་གཟུགས་
སྣང་ཅུང་ཆེ་བའི་གསར་འཕྲིན་དེ་དག་དང་ལེན་བྱེད་ཀྱི་ཡོད་རྐྱེན་ཁོ་ཚོའི་ཀླད་
པའི་ནང་དུ་གསོག་འཇོག་བྱས་པའི་གཟུགས་སྣང་གི་གསར་འཕྲིན་དེ་དག་མི་
གཞན་ལས་མང་བ་ཞིག་ཡིན། འོན་ཏེ་དེ་དག་སྒྱུ་རྩལ་གྱི་རྩོམ་ཡིག་ཅིག་མ་ཡིན་
རྩོམ་ཡིག་ཅིག་གྲུབ་པར་བྱེད་པའི་ནང་དུ་རྩོམ་པ་པོས་སྒྱུ་རྩལ་གྱི་ཐོག་ནས་རང་
ཉིད་ཀྱི་མཐོང་ཐོས་དེ་དག་ལ་བསྡུར་ཞིབ་དང་གདམས་གསེས་འདོར་ལེན།
བཞུ་སྦྱང་། དྲང་ཟོལ་ཟུང་འབྲེལ་བཅས་བྱེད་ཀྱི་ཡོད་པ་མ་ཟད། རང་ཉིད་ཀྱི་
ཀླད་པའི་ནང་གསོག་འཇོག་བྱས་པའི་གསར་འཕྲིན་ཡོད་ཚད་ལ་ཞིབ་ཕྲའི་
དཔྱད་བསྡུར་བྱེད་ཀྱི་ཡོད་པ་རེད། དཔེར་ན། སྐད་ཆ་གསོག་འཇོག་དང་བཞུ་
སྦྱང་བྱེད་རྒྱུ་ཁོ་ནར་མཚོན་ན་ཡང་གྲགས་ཅན་གྱི་རྩོམ་པ་པོ་མང་པོས་ཐོག་མར་
སྐད་ཆ་ཇི་སྙེད་ཅིག་གསོག་འཇོག་བྱེད་ཀྱི་ཡོད་པ་རེད། སྐུ་ཞབས་ལུའུ་ཞུན་
གྱིས་“ ངས་བལྟས་ན་ཐོག་མར་རྩོམ་མཁན་གྱི་ཤེས་ལ་མི་ཤེས་པའི་ཡི་གེ་རྣམས་
དོར་ཅིང་མི་གསོན་པོའི་ཁ་ནང་ནས་སྐྱེ་སྟོབས་ཡོད་པའི་མིང་ཚིག་བསྡུས་ཏེ་
ཤོག་སྟེང་དུ་འགོད་དགོས་” (《 ཡི་གེ་སློབ་སྐབས་ཐམ་ཐོམ་ངང་ནས་རྩོམ》)
ཞེས་གསུངས་ལ། ལའོ་ཧྲེས་་་ འཚོ་བའི་ནང་ནས་སྐད་ཆ་བཙལ་ན་སྐད་ཆ་ལ་
རྩེ་བ་ཡོད་པར་གྱུར། ཡིག་ཐོག་ནས་སྐད་ཆ་བཙལ་ན་སྐད་ཆ་དེ་རྒྱུན་ཁོ་ན་ཙམ་
དུ་ཟད་ཅིང་རྣག་ཐོག་གཙག་འཁེལ་གྱི་ཚུལ་བཞིན་རྩ་བ་འཛིན་མི་ཐུབ་བོ། །”
(《ངས་སྐད་ཆ་ཇི་ལྟར་སྦྱང་པ་ཡིན།》)ཅེས་གསུངས་ཡོད་པ་རེད། རྩོམ་པ་
པོ་རྣམས་ཀྱིས་སྐད་ཆ་གསོག་འཇོག་བྱེད་པའི་སྤྱིའི་ཉམས་མྱོང་ལ་བལྟས་ཚེ་
ནམ་ཡིན་ཡང་སྒྲུང་གཏམ་སྐད་ཆའི་རྒྱུ་ཆ་འཚོལ་སྒྲིག་བྱེད་ཀྱི་ཡོད་པ་དང་གཅིག
རྒྱལ་ཁབ་ཕྱི་ནང་དུ་གནའ་དེང་གཉིས་ཀྱི་རྩོམ་རིག་བརྩམས་ཆོས་ཕུལ་བྱུང་ཅན་
དང་ཚན་རིག་ཆེད་རྩོམ་དག་ནན་ཏན་གྱི་ལྟ་ཀློག་བྱེད་ཀྱི་ཡོད་པ་དང་གཉིས་
208



གསུམ། མང་ཚོགས་དང་འཚོ་བར་འདྲིས་པ་གཉིས་ཟུང་འབྲེལ་བྱེད་ཀྱི་ཡོད་པ་
དང་བཞི་བཅས་ཡིན་པ་མ་ཟད། ཁོ་ཚོས་སྐད་ཆ་གསོག་འཇོག་དང་སློབ་སྦྱོང་
བྱས་ནས་སྐད་ཆ་དེ་དག་བཞུ་སྦྱང་ཡང་བྱེད་ཀྱི་ཡོད་པ་རེད། གནའ་མིའི་
གཏམ་ལ་“ ཚིག་རྐང་གཉིས་ཙམ་ལོ་ངོ་གསུམ་གྱིས་གྲུབ། །ཀློག་བཞིན་གདོང་
ལ་དགའ་བའི་མཆི་མས་ཁེངས། །”ཞེས་པའི་དཔེ་ལྟར་སྙིང་རུས་ཆེན་པོས་
མིང་ཚིག་འདེམས་བསྲེས་དང་བརྡར་ཤ་གཅོད་པ། ཡང་ཡང་ཀློག་འདོན་བྱེད་
པ། གཞན་ལ་ཀློག་འདོན་དང་བཀའ་འདྲི་ཞུ་བ་བཅས་བྱས་ཏེ་བརྩམས་སྒྲུང་
གི་སྐད་ཆ་དེ་དག་གི་མི་སྣའི་བརྩེ་དུང་མངོན་པར་སྟོན་ཐུབ་པ་དང་། བྱུང་རིམ་
ཐར་ཆགས་སུ་འགྲེམས་ཐུབ་པ། བརྗོད་དོན་གསལ་བར་མཚོན་ཐུབ་པ་བཅས་
བྱས་ཏེ་ཕལ་པ་ཡིན་ཡང་ངོ་མཚར་ཆེ་ ལ་ རྒྱུན་མཐོང་ཡིན་ཡང་ གཟི་དཔལ་
ངོམས་པ། རྙིང་ཤས་ཆེ་ཡང་སྐྱེ་སྟོབས་རྒྱས་པ། བབ་ཆགས་ཡིན་ཡང་ཁྱད་
ཆོས་མཐར་སྟོན་ཐུབ་པའི་ཚད་དུ་སླེབས་པར་བྱེད་ཀྱི་ཡོད་པ་རེད། གནའ་
བོའི་དུས་སུ་རྩོམ་པོ་ཞིག་གི་སྒོ་རྒྱབ་ཏུ་རང་ཉིད་ཀྱི་ལོ་རྒྱུས་དང་མྱོང་ཚོར་རྩོམ་
འབྲི་བྱེད་ཀྱི་ཡོད་པ་མ་ཟད། སྤྱི་ཚོགས་ཁྱོན་ཡོངས་ཀྱི་ གསར་འཕྲིན་ ཤེས་
རྟོགས་མ་བྱས་ཀྱང་དགོས་པ་དེ་ཙམ་མེད་པ་ཞིག་ཡིན། འོན་ཀྱང་དེང་རབས་
སྤྱི་ཚོགས་ཀྱི་ནང་དུ་རྩོམ་པ་པོ་དང་སྒྱུ་རྩལ་པ་ཚོས་གསར་འཕྲིན་དེ་དག་ཤེས་
རྟོགས་མ་བྱེད་རང་བྱེད་ཀྱི་གནས་སུ་གྱུར་ཡོད། རྩོམ་པ་པོ་ཞིག་གིས་རང་ཉིད་
ཀྱི་ཁང་ནང་དུ་རྩོམ་ཡིག་འགའ་རེས་གྲུབ་ཡོད་པའི་དབང་དུ་བཏང་ནའང་རྩོམ་
ཡིག་དེ་དག་གིས་མི་རྣམས་ཀྱི་བསམ་པའི་དགོས་མཁོ་བསྐོང་མི་ཐུབ་ལ་ཉིན་
བཞིན་འཕེལ་རྒྱས་འགྲོ་བཞིན་པའི་དུས་རབས་ཀྱི་སྙིང་སྟོབས་དང་། རྩོམ་རིག་
སྒྱུ་རྩལ་གྱི་བསམ་པའི་རླབས་རྒྱུན་དང་། ཀློག་པ་པོའི་མཛེས་དཔྱོད་ཀྱི་ཕུགས་
བསམ་དང་ཁ་བྲལ་ཏེ་སྤྱི་ཚོགས་ཀྱི་ཐོག་ཏུ་དགའ་བསུ་ཐོབ་མི་ཐུབ་བོ། །འོ་ན་
རྩོམ་རིག་གསར་རྩོམ་བྱེད་རྒྱུར་ངེས་པར་དུ་གསར་འཕྲིན་ཤེས་རྟོགས་བྱེད་པའི་
209



ག
དགོས་པ་དང་ཕན་ཡོན་ཅི་ཡོད་ཅེ་ན།
1. རྩོམ་པ་པོས་ངེས་པར་དུ་རྩོམ་རིག་གསར་རྩོམ་གྱི་ཁྱབ་ཁོངས་ནང་
དུ་བརྗོད་བྱའི་བསྟན་དོན་གྱི་འཕེལ་རྒྱས་དང་ནང་དོན་འཕེལ་རྒྱས་ཀྱི་གསར་
ཕྲིན་དེ་དག་ངེས་པར་དུ་ཤེས་རྟོགས་བྱེད་དགོས་པ་ཞིག་ཡིན། ཉེ་ལམ་བོད་
རིགས་ཀྱི་རྩོམ་རིག་གསར་རྩོམ་བྱེད་པའི་ནང་དུ་རྟག་པར་རྩོམ་ཡིག་འགའ་
ཤས་ཀྱི་བརྗོད་དོན་དང་མི་སྣའི་སེམས་ཁམས། སྒྲུང་གི་བྱུང་རིམ་དང་སྒྲིག་
བཀོད་བྱེད་ སྟངས་སོགས་ཕན་ཚུན་ ཤིན་ ཏུ་ འདྲ་བ་ཞིག་མཆིས། དེའི་རྒྱུ་
མཚན་ནི་རྩོམ་པ་པོ་རང་ཉིད་ལ་ ཐུན་མོང་མ་ཡིན་པའི་གསར་རྩོམ་གི་རང་
གཤིས་དེ་ཙམ་མེད་པ་མ་ཟད་ཤིན་ཏུ་གལ་ཆེ་བའི་རྒྱུ་རྐྱེན་ཞིག་ནི་རྩོམ་རིག་
གསར་རྩོམ་བྱེད་པའི་ཁྱབ་ཁོངས་ནང་གི་བརྗོད་བྱའི་བསྟན་དོན་འཕེལ་རྒྱས་
སྐོར་གྱི་གསར་འཕྲིན་དེ་དག་ཤེས་རྟོགས་བྱས་མེད་པ་རང་ཡིན། རྩོམ་རིག་ལོ་
རྒྱུས་དེབ་ཐེར་ཞིག་ལ་མཚོན་ན་དོན་སྙིང་ངེས་ཅན་ཞིག་གི་ཐོག་ནས་དེ་ནི་རྩོམ་
རིག་གི་བརྗོད་བྱའི་དོན་གྱི་ལོ་རྒྱུས་ཤིག་ཡིན་ཞེས་བརྗོད་ན་མི་འགྲིག་པ་མེད།
རྩོམ་རིག་འཕེལ་རྒྱས་ཀྱི་ལོ་རྒྱུས་ཐོག་ཏུ་སྤྱི་ཚོགས་འཕེལ་རྒྱས་ལ་གཞིགས་ཏེ་
བརྗོད་བྱ་གསར་པ་ཇི་སྙེད་ཅིག་ཐོན་གྱི་ཡོད་པ་མ་ཟད། དེ་དག་གིས་ཀློག་པ་
པོའི་སྤྲོ་སྣང་འཕེལ་ཐུབ་པ་ཞིག་ཡོང་གི་ཡོད་པ་རེད། “ མི་བཞི་ངན་རེངས་”
གཏོར་རྗེས་བོད་རིགས་ཀྱི་རྩོམ་རིག་སྒྱུ་རྩལ་དེ་འཕེལ་རྒྱས་གསར་པ་ཞིག་ཏུ་
འགོ་ཚུགས་པ་དང་སྐབས་དེར་མི་རྣམས་ཀྱིས་ལྟ་འདོད་ཅིང་ཉན་སྤྲོ་བ་ནི་
གཏམ་རྒྱུད་དང༌། དམངས་ཁྲོད་ཀྱི་གཏམ་རྒྱུད་དག་ཡིན་ཞིང་དུས་སྐབས་དེའི་
ཆ་རྐྱེན་འོག་ཏུ་རྒྱལ་པོ་དང་བློན་པོ་རི་བོང་དང་སེང་གེ་སོགས་ཀྱི་བརྗོད་བྱ་ལྡན་
པའི་རྩོམ་ཡིག་ཇི་སྙེད་ཅིག་ཐོན་ཡོད་པ་རེད། ཕྱོགས་གཅིག་ནས་བོད་རིགས་
ཀྱི་སྲོལ་རྒྱུན་གྱི་རྩོམ་རིག་སླར་གསོ་དང་མྱུར་སྐྱོབ། རྒྱུན་འཛིན་བཅས་བྱེད་
རྒྱུར་ཁ་ཚ་དགོས་གཏུགས་ཀྱི་ཕན་ཡོན་ལྡན་ཡོད་ལ། ཕྱོགས་གཞན་ཞིག་ནས་
210



མི་རིགས་རེ་རེའི་བསམ་པའི་མོས་པ་དང་དགའ་ཕྱོགས་ནི་མི་རིགས་དེའི་རྒྱུན་
རིང་གི་ལག་ལེན་ཁྲོད་ནས་རིམ་བཞིན་སྲོལ་ཆགས་ཤིང་མི་རྣམས་ཀྱི་གཟུགས་
ཁམས་དང་ཡིད་ཁམས་སུ་མཛེས་དཔྱོད་ཀྱི་ལོངས་སྤྱོད་བྱེད་ཐུབ་པ་དེ་རེད།
ཐའོ་ཅིན་གྱིས་“ མི་རིགས་རེ་རེ་ལ་རང་ཉིད་ཀྱི་སྲོལ་རྒྱུན་དུ་གྱུར་པའི་སྒྱུ་རྩལ་གྱི་
དགའ་ཁ་འཁྱེར་ཕྱོགས་ཤིག་ཡོད་པ་རེད། རང་རེའི་ཀྲུང་གོའི་ལྟད་མོ་བ་
རྣམས་ལ་ཕལ་ཆེར་མགོ་མཇུག་ལྡན་ཞིང་། ཆགས་སྡང་གསལ་བ། བརྩེ་དུང་
ཤུགས་དྲག་པ། གོ་རིམ་གསལ་བ། འགལ་བ་ཛ་དྲག་པ། ཚིག་དོན་གཉིས་ཀ་
ལྡན་པའི་བརྩམས་ཆོས་ལ་དགའ་ཞིང་དད་པས་ང་ཚོས་རང་ཉིད་ཀྱི་ཁྱད་ཆོས་
དེ་ཉིད་འཛིན་སྤེལ་ལེགས་པོ་བྱེད་པར་རིགས་སོ། །”(《མི་རིགས་ཅན་དུ་
བསྒྱུར་བ་ ནི་ གློག་བརྙན་ སྒྱུ་ རྩལ་ གོང་ དུ་ སྤེལ་ བའི་ འགྲོ་ ལམ་ ཉག་ གཅིག་
ཡིན།》)ཞེས་གསུངས་པ་ལྟར། སྐབས་དེར་བོད་རིགས་ཀྱི་རྩོམ་རིག་སྒྱུ་རྩལ་
དེ་སྟོང་ལ་ཉེ་བའི་དུས་ཚིགས་ཤིག་ཏུ་སླེབས་ཡོད་རྐྱེན་གཏམ་རྒྱུད་དེ་དག་གིས་
མི་རྣམས་ཀྱི་སྤྲོ་བ་འཕེལ་ ཐུབ་པ་ཞིག་བྱུང་ཡོད། མི་རིགས་གང་དང་གང་
ལའང་རང་ལ་རིམ་པ་བརྒྱུད་ཅིང་བརྟན་ཆགས་སུ་གྱུར་པའི་དགའ་ཁ་འཁྱེར་
ཕྱོགས་དང་མོས་པ་ངེས་ཅན་ཞིག་ཡོད་རུང་དེ་དག་ནི་སྔར་ནས་ད་བར་དུ་
འགྱུར་མེད་རྟག་པ་ཞིག་མ་ཡིན་པར་སྤྱི་ཚོགས་འཕེལ་རྒྱས་ལ་གཞིགས་ཏེ་འགྱུར་
ལྡོག་ཡང་འགྲོ་བཞིན་ཡོད། དེར་བརྟེན་ད་ལམ་རྩོམ་རིག་གི་བརྩམས་ཆོས་ཅུང་
ཕུན་སུམ་ཚོགས་པའི་གནས་ཚུལ་འོག་ཏུ་བརྗོད་དོན་དེ་ཁོ་ན་རྩོམ་འབྲི་མཛད་
ཚེ་མི་རྣམས་ཀྱིས་སྤྲོ་བ་འཕེལ་ཐུབ་པ་ཞིག་མ་ཡིན། རྒྱུ་མཚན་དེ་དག་ལ་བརྟེན་
ནས་རྩོམ་པ་པོས་དུས་ཚོད་ངེས་ཅན་ཞིག་གི་ནང་དུ་རྩོམ་རིག་ཁྱབ་ཁོངས་ནང་
དུ་བརྗོད་བྱའི་བསྟན་དོན་འཕེལ་རྒྱས་ཀྱི་གསར་འཕྲིན་དེ་དག་ངེས་པར་དུ་ཤེས་
རྟོགས་བྱ་དགོས་པ་ཞིག་ཡིན་ནོ། །
2. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་རྩོམ་རིག་གི་
211



བསམ་པའི་རླབས་རྒྱུན་གྱི་གསར་འཕྲིན་དེ་དག་ངེས་པར་དུ་ཤེས་རྟོགས་བྱེད་
དགོས། རྩོམ་རིག་སྒྱུ་རྩལ་གྱི་བསམ་པའི་རླབས་རྒྱུན་དེ་སྤྱི་ཚོགས་ཁྱོན་ཡོངས་
ཀྱི་བསམ་པའི་རླབས་རྒྱུན་གྱི་ཆ་ཤས་ཤིག་ཡིན་རུང་། རྩོམ་རིག་སྒྱུ་རྩལ་གྱི་
བསམ་པའི་རླབས་རྒྱུན་ལ་ཡང་དམིགས་བསལ་གྱི་རང་བཞིན་ལྡན་ཡོད་པ་མ་
ཟད། དེའི་ནང་དུ་ཀློག་པ་པོ་དང༌། གཟིགས་མོ་བ། རྩོམ་པ་པོའི་སྤྱི་ཚོགས་
ཀྱི་སེམས་ཁམས་མཚོན་ཡོད་པ་ཞིག་ཡིན། ལོ་རྒྱུས་ཐོག་ཏུ་ཤིན་ཏུ་གྲགས་ཆེ་
བའི་རྩོམ་པ་པོ་དེ་དག་གིས་རྟག་པར་ཡར་ཐོན་གྱི་རྩོམ་རིག་སྒྱུ་རྩལ་གྱི་བསམ་
པའི་རླབས་རྒྱུན་དང་མཉམ་དུ་འདྲེས་པར་བྱས་ཏེ་སྐབས་དེའི་སྤྱི་ཚོགས་འཕེལ་
རྒྱས་དང་ཡར་ཐོན་གྱི་བསམ་པ་དེ་དག་མཚོན་པར་བྱས་ཡོད་རྐྱེན་རྩོམ་རིག་གི་
ལོ་རྒྱུས་ཐོག་ཏུ་ཁོ་ཚོའི་མཛད་རྗེས་དང་རྩོམ་རིག་དེ་དག་མཐོང་རྒྱུ་ཡོད་པ་ཞིག་
ཡིན། དེར་བརྟེན་རྩོམ་པ་པོ་ཞིག་ལ་མཚོན་ན། ངེས་པར་དུ་ཉེ་ལམ་རྩོམ་རིག་
སྒྱུ་རྩལ་གྱི་ཁྱབ་ཁོངས་ནང་དུ་བསམ་པའི་རླབས་རྒྱུན་ཇི་འདྲ་ཞིག་གསར་ཐོན་
བྱས་ཡོད་པ་དང༌། དེ་དག་གི་ནང་ནས་ཡར་ཐོན་གྱི་བསམ་པའི་རླབས་རྒྱུན་ཇི་
འདྲ་ཞིག་ཡིན་དང་། ཇི་འདྲ་ཞིག་རྗེས་ལུས་དང་རྙིང་ཞེན་བག་ཁུམས་ཡིན་
སོགས་ཀྱི་གནས་ཚུལ་ཤེས་རྟོགས་བྱས་ཏེ་རང་ཉིད་ཀྱིས་ག་རེར་བརྩི་སྲུང་བྱེད་
དང་ག་རེར་འགོག་རྒོལ་བྱ་རྒྱུའི་རྣམ་འགྱུར་ཐག་གཅོད་བྱ་དགོས་པ་ཞིག་ཡིན།
དེ་ལྟར་བྱས་ཚེ་གཞི་ནས་དུས་རབས་ཀྱི་རྗེས་སུ་མི་ལུས་པ་དང་རྗེས་ལུས་ཀྱི་
བསམ་པའི་རླབས་རྒྱུན་གྱིས་རང་ཉིད་མགོ་བོ་རྨོངས་པ་ཞིག་ཡོང་མི་ཐུབ་པ་དེ་
ཡིན། རྩོམ་རིག་གི་བསམ་པའི་རླབས་རྒྱུན་གསར་པ་ཞིག་འབྱུང་སྐབས་གང་
ལྟར་དེ་དང་མཚུངས་པར་གསར་འཕྲིན་ཡང་ཡོང་གི་ཡོད་པ་དང་གནད་དོན་ནི་
རྩོམ་པ་པོ་འགའ་རེས་ཀྱིས་གསར་འཕྲིན་དེ་དག་ལ་དོ་ནན་བྱེད་ཀྱི་ཡོད་པ་དང༌།
འགའ་རེས་ཀྱིས་དོ་ནན་བྱེད་ཀྱི་མེད་པ་དེ་རེད།
3. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ད་དུང་ངེས་པར་དུ་རྩོམ་རིག་
212



གི་ཡིད་ཤེས་གསར་པ་དང་། སྒྱུ་རྩལ་གྱི་རྣམ་པ་གསར་པ། མཚོན་བྱེད་ཀྱི་
ཐབས་ཤེས་གསར་པ་སོགས་ཀྱི་གསར་འཕྲིན་དེ་དག་ཤེས་རྟོགས་བྱེད་དགོས་པ་
ཞིག་ཡིན། བྱ་འཕུར་བ་བཞིན་དུ་འཕེལ་རྒྱས་འགྲོ་བཞིན་པའི་དུས་རབས་ཀྱི་
ནང་དུ་རྩོམ་རིག་གི་ལྟ་ཚུལ་དང་ཡིད་ཤེས་ལ་འཕོ་འགྱུར་འགྲོ་རྒྱུ་དེ་ཤིན་ཏུ་མྱུར་
བ་ཞིག་ཡིན་པ་དང༌། དུས་སྐབས་གསར་པའི་རྩོམ་རིག་གི་ཡིད་ཤེས་ལ་འགྱུར་
བ་འགྲོ་རྒྱུ་དེ་ཡང་ཤིན་ཏུ་མགྱོགས་པ་ཞིག་ཡིན། དཔེར་ན། རྩོམ་རིག་སྒྱུ་རྩལ་
གྱི་ཆབ་སྲིད་ལ་ཞབས་འདེགས་ཞུ་དགོས་པའི་ལྟ་ཚུལ་ནས་རྩོམ་རིག་སྒྱུ་རྩལ་གྱི་
མི་དམངས་ ལ་ ཞབས་ འདེགས་ ཞུ་ དགོས་ པ་ དང༌། སྤྱི་ ཚོགས་ ལ་ ཞབས་
འདེགས་ཞུ་དགོས་པའི་ལྟ་ཚུལ་དུ་འཕོ་འགྱུར་ཕྱིན་པ་མ་ཟད། རྩོམ་རིག་གི་
སྐྱོན་ཡོན་བརྗོད་པའི་ལས་རིགས་ཀྱི་ནང་དུ་ཡང་ཆབ་སྲིད་ཨང་དང་པོ་དང་སྒྱུ་
རྩལ་ཨང་གཉིས་པར་འཇོག་དགོས་པའི་ལྟ་ཚུལ་དེ་དག་ ད་ལམ་ལོ་རྒྱུས་ཀྱི་
གནས་ཚུལ་སུ་འགྱུར་ཟིན་ཞིང་མཛེས་རིག་གི་ལྟ་ཚུལ་དང་ཡང་ན་དངོས་ཡོད་
ཀྱི་རང་བཞིན་དང་། བསམ་བློའི་རང་བཞིན། སྒྱུ་རྩལ་གྱི་རང་བཞིན་གཅིག་
གྱུར་ཡོང་བ་བྱེད་དགོས་རྒྱུའི་ལྟ་ཚུལ་དུ་འཕོ་འགྱུར་ཕྱིན་ཡོད་ལ་དེ་སྔོན་རྩོམ་
རིག་སྒྱུ་རྩལ་གྱི་ནང་དུ་བསྔགས་བརྗོད་ཁོ་ནར་ངེས་དགོས་པ་ལས་ཐེར་འདོན་
བྱས་མི་ཆོག་པ་དང༌། ཐེར་འདོན་བྱེད་རྒྱུ་ནི་དགྲ་བོ་ཁོ་ན་ཡིན་དགོས་པའི་རྩོམ་
རིག་གི་ཡིད་ཤེས་ལས་ གང་ལྟར་སྤྱི་ཚོགས་ཀྱི་འཕེལ་རྒྱས་ལ་ཕན་ནུས་ཡོད་
དགོས་པ་ཞིག་ཡིན་ཕྱིན་རྩོམ་རིག་སྒྱུ་རྩལ་གྱི་ནང་དུ་བསྔགས་བརྗོད་བྱས་ཆོག་
ལ་ཐེར་འདོན་ཡང་བྱས་ཆོག་པའི་རྩོམ་རིག་གི་ཡིད་ཤེས་སུ་འཕོ་འགྱུར་བྱུང་ཡོད་
པ་རེད། དེ་ལྟར་རྩོམ་པ་པོ་དང་སྒྱུ་རྩལ་པས་ངེས་དུ་རྩོམ་རིག་སྒྱུ་རྩལ་གྱི་ཡིད་
ཤེས་སམ་ལྟ་ཚུལ་འཕོ་འགྱུར་འགྲོ་བའི་གསར་འཕྲིན་དེ་དག་ཤེས་རྟོགས་དང་
གཙིགས་ཆེན་མ་བྱེད་རང་བྱེད་ཅིག་ཡིན། བོད་རིགས་ཀྱི་རྩོམ་པ་པོ་མང་པོས་
གོང་སྨོས་ཀྱི་གནད་དོན་དེ་དག་ལ་དོ་ནན་བྱས་མེད་པའི་སྣང་ཚུལ་ཤིན་ཏུ་
213



གསལ་བ་ཞིག་ནི་རྩོམ་པ་པོ་དེ་དག་གིས་མཛད་པའི་བརྩམས་ཆོས་ཀྱི་གཞི་
མདངས་ནས་གསལ་ཐུབ་པ་ཞིག་ཡིན་ལ་འབྲེལ་ཡོད་འགོ་ཁྲིད་ལས་ཁུངས་ནས་
རྩོམ་རིག་སྒྱུ་རྩལ་གྱི་གསར་འཕྲིན་ལ་དོ་ནན་དང་གསར་འཕྲིན་གྱི་ཁོར་ཡུག་
ལེགས་པོ་ཞིག་གསར་བསྐྲུན་བྱས་མེད་པ་དེ་ཡང་གོང་སྨོས་ཀྱི་གནས་ཚུལ་དེ་
དག་འབྱུང་བའི་རྒྱུ་རྐྱེན་ཞིག་ཡིན་སྙམ། །
4. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་ཀློག་པ་པོ་དང་
གཟིགས་མོ་བ་རྣམས་ཀྱི་ནང་ནས་ཡོང་བའི་རྩོམ་རིག་སྒྱུ་རྩལ་གྱི་གསར་འཕྲིན་
དེ་དག་ཤེས་རྟོགས་བྱེད་དགོས་པ་ཞིག་ཡིན། ཀློག་པ་པོ་དང་གཟིགས་མོ་བ་
རྣམས་ཀྱི་མཛེས་དཔྱོད་ཀྱི་སེམས་ཁམས་དང་མཛེས་དཔྱོད་ཀྱི་ཉམས་མྱོང་།
མཛེས་དཔྱོད་ཀྱི་སྤྲོ་བ་དང༌། མཛེས་དཔྱོད་ཀྱི་ཕུགས་བསམ། བློ་ཁ་འཁྱེར་
ཕྱོགས་སོགས་དུས་རབས་མི་འདྲ་བ་དང་དུས་ཚོད་མི་འདྲ་བའི་ནང་དུ་རྟག་
པར་འཕེལ་རྒྱས་དང་འགྱུར་ལྡོག་འགྲོ་བཞིན་ཡོད་པ་རེད། “ མི་བཞི་ངན་
རེངས་” གཏོར་རྗེས་ཀྱི་གནས་ཚུལ་ཁོ་ནར་བལྟས་ཚེ་ཀློག་པ་པོ་དང་གཟིགས་
མོ་བ་རྣམས་ཀྱི་མཛེས་དཔྱོད་ཀྱི་སེམས་ཁམས་དང༌། མཛེས་དཔྱོད་ཀྱི་སྤྲོ་སྣང་།
མཛེས་དཔྱོད་ཀྱི་ཕུགས་བསམ་ལ་འགྱུར་བ་ངེས་ཅན་ཞིག་ཕྱིན་ཡོད། དཔེར་
ན། མི་བཞི་ངན་རེངས་གཏོར་མ་ཐག་དང་དུས་སྐབས་གསར་པའི་རྩོམ་རིག་
འགོ་ཚུགས་སྐབས་སུ་རྩོམ་པ་པོ་མང་པོས་མི་བཞི་ངན་རེངས་ལ་དགག་པ་རྒྱག་
པ་དང་། ཁོ་ཚོའི་ནག་ཉེས་ཐེར་འདོན་བྱས་པའི་རྩོམ་ཡིག་ཇི་སྙེད་ཅིག་བཏོན་
པ་དང་། ཀློག་པ་པོ་རྣམས་ཀྱིས་ཀྱང་རྩོམ་ཡིག་དེ་དག་ལྟ་ཀློག་བྱེད་རྒྱུར་སྤྲོ་སྣང་
ཆེན་པོ་ཡོད་པ་མ་ཟད། རྩོམ་ཡིག་དེ་དག་ནི་རྣམ་པ་གསར་ལ་ཚིག་དོན་གཉིས་
ཀ་ལྡན་པའི་རྩོམ་ཡིག་ལེགས་པོ་ཞིག་ཏུ་ངོས་འཛིན་བྱེད་ཀྱི་ཡོད། འོན་ཀྱང་
རྩོམ་རིག་དེ་གྲས་རིམ་བཞིན་མང་དུ་ཕྱིན་པ་དང་རང་ཉིད་ཀྱིས་ལྟ་ཀློག་མི་ཉུང་
བ་ཞིག་བྱས་རྗེས་རྩོམ་ཡིག་དེ་དག་གིས་རང་ཉིད་ཀྱི་བསམ་པའི་དགོས་མཁོ་
214



བསྐོང་མི་ཐུབ་པར་ལྟ་ཀློག་བྱེད་པའི་སྤྲོ་སྣང་གཞན་ཞིག་ཏུ་བསྒྱུར་ཏེ་མི་བཞི་
ངན་རེངས་འབྱུང་བའི་རྒྱུ་ རྐྱེན་ ཁུངས་དེད་བྱས་ཤིང་རྒྱུན་རིང་གནས་པའི་
གཡོན་ཐལ་གྱི་བསམ་བློའི་རང་བཞིན་གྱི་དུག་སྐྱོན་གཙང་སེལ་དང༌། བསམ་
བློའི་སློབ་སྟོན་ཐོག་ཟིང་བཅོས་ཡོ་བསྲང་བྱ་དགོས་པའི་རྩོམ་ཡིག་ཁག་ལྟ་ཀློག་
བྱེད་ཀྱི་ཡོད་པ་མ་ཟད། རྩོམ་ཡིག་དེ་དག་ནི་ཤིན་ཏུ་ལེགས་པའི་བརྩམས་ཆོས་
ཤིག་ཏུ་རྩིས་ཀྱི་ཡོད་པ་རེད། དེ་རྗེས་མི་རྣམས་ཀྱི་སྤྲོ་སྣང་དེ་ཅན་བཞི་འཛུགས་
སྐྲུན་བྱེད་པའི་ནང་གི་བཀག་རྒྱ་དང་གནད་དོན་བཅོས་བསྒྱུར་བྱེད་པའི་འདུན་
པ་གསལ་མཚོན་བྱས་ཡོད་པའི་བརྩམ་བྱ་རྣམས་བལྟ་ཀློག་བྱེད་ཀྱི་ཡོད་པ་དང་
ཁོ་ཚོས་བརྩམ་བྱ་དེ་རིགས་ནི་མཛེས་དཔྱོད་ཕུན་སུམ་ཚོགས་པའི་བརྩམས་བྱ་
ཕུལ་བྱུང་ཞིག་ཏུ་ངོས་འཛིན་བྱེད་ཀྱིན་ཡོད་པ་རེད། དོན་དངོས་དེ་དག་ནས་
རྩོམ་པ་པོ་དང་སྒྱུ་རྩལ་པ་རྣམས་ཀྱི་ཀློག་པ་པོ་དང་གཟིགས་མོ་བ་རྣམས་ཀྱི་ཁྲོད་
ནས་ཡོང་བའི་རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་ཆེན་བྱེད་རྒྱུ་དེ་
ཤིན་ཏུ་གལ་ཆེ་བའི་གནད་ཅིག་ཡིན། །
5. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་དཔྱད་བརྗོད་པ་
རྣམས་ཤེས་རྟོགས་བྱེད་དགོས་པ་ཞིག་ཡིན། རྩོམ་རིག་ལ་དཔྱད་བརྗོད་བྱེད་
མཁན་རྣམས་ཀྱིས་རྩོམ་རིག་སྒྱུ་རྩལ་ནང་དུ་ལྷག་པའི་ གནད་དོན་ལ་ཞིབ་
དཔྱད་བྱས་ཏེ་རྟག་པར་གནད་དོན་མང་པོ་ཞིག་བཏོན་གྱི་ཡོད་རྐྱེན་རྩོམ་པ་
པོས་ཁོ་ཚོས་བཏོན་པའི་གསར་འཕྲིན་དེ་དག་ལ་དོ་སྣང་དང་ཤེས་རྟོགས་བྱེད་
དགོས་པ་ཞིག་ཡིན། རྩོམ་རིག་གི་དཔྱད་བརྗོད་བྱ་ཡུལ་ནི་རྩོམ་རིག་གི་སྣང་
ཚུལ་དང་རྩོམ་ཡིག་ ཡིན་ པ་ དང་རྩོམ་ཡིག་ གི་ ཁྱད་ཆོས་ དང་ ཆོས་ ཉིད་ ལ་
གཞིགས་ཏེ་ལས་འགུལ་སྤེལ་བའི་ཚན་རིག་གཅིག་ཡིན་ཞིང་དེས་རྩོམ་རིག་ནང་
གི་མཛེས་སྡུག་དང་ལེགས་ཞན་འཚོལ་ཞིབ་དང་གསལ་སྟོན་བྱས་ནས་རྩོམ་རིག་
གསར་རྩོམ་ལ་མཛུབ་ཁྲིད་དང་སྐུལ་འདེད་ཀྱི་ནུས་པ་ཐོན་ཐུབ་པ་མ་ཟད། ཁོ་
215



ཚོའི་བསམ་བློའི་གནས་ཚད་དམ་རིགས་པའི་གཞུང་ལུགས་ཀྱི་བྱང་ཚད་དང།
སྒྱུ་རྩལ་ལ་དབྱེ་ཞིབ་བྱེད་པའི་ནུས་ཚད་མཐོ་ལ་མི་རྣམས་ཀྱི་གསལ་རྟོགས་མི་
བྱུང་བའམ་མི་རྣམས་ཀྱི་དོ་སྣང་མི་བྱེད་པའི་ཕུལ་བྱུང་རྩོམ་ཡིག་མཐིལ་རྟོགས་
བྱེད་མ་ཐུབ་པའི་གནད་དོན་མི་ཉུང་བ་ཞིག་གསལ་སྟོན་བྱེད་ཀྱི་ཡོད་པ་རེད།
དེར་བརྟེན་རྩོམ་པ་པོ་དང་སྒྱུ་རྩལ་པ་རྣམས་ཀྱིས་ངེས་པར་དུ་དཔྱད་བརྗོད་
མཁན་རྣམས་ཀྱི་ནང་ནས་ཡོང་བའི་གསར་འཕྲིན་དེ་དག་ཤེས་རྟོགས་བྱེད་
དགོས་པ་ཞིག་ཡིན་ནོ། །
རྩོམ་ རིག་ སྒྱུ་ རྩལ་ གྱི་ གསར་ འཕྲིན་ དང་ རྩོམ་ རིག་ ལ་
དཔྱད་བརྗོད་བྱ་རྒྱུའི་སྐོར།
རྩོམ་རིག་སྒྱུ་རྩལ་གྱི་རྩོམ་ཡིག་གཅིག་བྱུང་རྗེས་དེ་ནི་རྒྱ་ཆེའི་ཀློག་པ་པོ་
རྣམས་ཀྱིས་ལྟ་ཀློག་བྱེད་ཡུལ་ཡིན་ལ་ཀློག་པ་པོ་རྣམས་ཀྱིས་ཞིབ་འཇུག་དང་
དཔྱད་བརྗོད་བྱེད་ཡུལ་ཞིག་ཀྱང་ཡིན། རྩོམ་རིག་ལྟ་ཀློག་བྱེད་པའི་བརྒྱུད་རིམ་
ནང་དུ་མི་རྣམས་ལ་ཚོར་སྣང་འདྲ་མིན་སྣ་ཚོགས་བྱུང་སྟེ་གླེང་མོལ་བྱེད་ཀྱི་ཡོད་
པ་མ་ཟད། རྣམ་པ་འདྲ་མིན་སྣ་ཚོགས་ཀྱི་ཐོག་ནས་རྩོམ་ཡིག་དེར་དཔྱད་
གཏམ་ཡང་སྤེལ་གྱི་ཡོད། རྩོམ་ཡིག་གཅིག་ཡོད་ན་དེར་ལྟ་ཀློག་བྱེད་མཁན་
ཡོད་ལ་སྐྱོན་ཡོན་བརྗོད་མཁན་ཡང་ཡོད་པ་མ་ཟད། རྩོམ་རིག་གི་སྣང་ཚུལ་
དང་རྩོམ་པ་པོ། རྩོམ་རིག་ གི་བརྩམས་ཆོས་ཞིབ་འཇུག་དང་དབྱེ་འབྱེད།
དཔྱད་གཏམ་བརྗོད་མཁན་གྱི་དཔུང་ཁག་གཅིག་ཀྱང་གྲུབ་ཡོད་པ་རེད། རྩོམ་
རིག་ལ་དཔྱད་བརྗོད་བྱེད་མཁན་ཞིག་ཡིན་ཚེ་ཐོག་མར་དེ་ནི་ཀློག་པ་པོ་ཞིག་
ཡིན་པ་དང་དེས་རྩོམ་ཡིག་ལ་དཔྱད་བརྗོད་མ་བྱས་གོང་དུ་དཔྱད་བརྗོད་པ་དེ་
ཡང་རྩོམ་པ་པོ་རྣམས་དང་མཚུངས་པའི་ཕྱོགས་ཡོད་པ་སྟེ། དཔྱད་བརྗོད་
མཁན་ཡང་རང་བྱུང་ཁམས་དང་སྤྱི་ཚོགས་ཀྱི་མུ་མཐའ་མི་མངོན་པའི་གསར་
216



འཕྲིན་གྱི་ བང་མཛོད་དེའི་ནང་ནས་རྣམ་པ་འདྲ་མིན་ གྱི་གསར་འཕྲིན་ སྣ་
ཚོགས་ཚུར་ལེན་བྱེད་ཀྱི་ཡོད་པ་མ་ཟད། རང་ཉིད་ཀྱི་ཀླད་པའི་ནང་དུ་ཡང་
གསར་འཕྲིན་གྱི་བང་མཛོད་ཆུང་ངུ་ཞིག་གསོག་འཇོག་བྱས་ཡོད་པ་རེད། འོན་
ཀྱང་། དཔྱད་བརྗོད་མཁན་དེ་རྩོམ་པ་པོ་དང་སྒྱུ་རྩལ་པ་དང་མི་འདྲ་བའི་
ཕྱོགས་ཡང་ཡོད་པ་རེད། རྩོམ་པ་པོ་དང་སྒྱུ་རྩལ་པ་ཡིས་རང་ཉིད་ཀྱི་ཀླད་པའི་
ནང་དུ་གསོག་འཇོག་བྱས་པའི་གསར་འཕྲིན་གྱི་བང་མཛོད་ཕལ་ཆེ་བ་ནི་ལས་
སྣོན་ཕྱེད་ཙམ་བྱས་ཤིང་བརྩེ་དུང་གི་བཀྲགས་མདངས་ལྡན་པའི་གཟུགས་སྣང་
གི་རྣམ་ཚུལ་ལྡན་པའི་གསར་འཕྲིན་དག་ཡིན་པ་དང་ཡང་དཔྱད་བརྗོད་མཁན་
གྱི་རང་ཉིད་ཀླད་པའི་ནང་གསོག་འཇོག་བྱས་པའི་གསར་འཕྲིན་ཕལ་ཆེ་བ་ནི་
བསམ་བློ་དང་། ཐ་སྙད། གཏན་ཚིགས་རིག་པ་དང་འབྲེལ་བ་ཡོད་པའི་ཚིག་
དོན་གྱི་གསར་འཕྲིན་དག་ཡིན། འོན་ཏེ་དཔྱད་བརྗོད་མཁན་གྱི་ཀླད་པའི་ནང་
དུ་ཞིབ་ཕྲའི་གཟུགས་སྣང་གི་གསར་འཕྲིན་གསོག་འཇོག་གཏན་ནས་བྱས་མེད་
པ་ཞིག་མ་ཡིན་རུང༌། རྩོམ་པ་པོ་དང་སྒྱུ་རྩལ་པ་རྣམས་དང་བསྡུར་ན་ཅུང་ཉུང་
བ་ཞིག་ཡིན། དཔྱད་བརྗོད་མཁན་གྱིས་རྟག་པར་རྩོམ་ཡིག་ནང་ནས་ཡོང་བའི་
གསར་འཕྲིན་དང༌། རང་ཉིད་ཀྱི་ཀླད་པའི་ནང་ཡོད་པའི་གསར་འཕྲིན་དེ་དག་
ཕན་ཚུན་བསྡུར་ཞིབ་བྱས་ཏེ་རྩོམ་ཡིག་དེའི་ནང་ནས་གསལ་བའི་དགེ་སྐྱོན་ལ་
ཚད་འཇལ་དང་དཔྱད་བརྗོད་བཅས་བྱེད་ཀྱི་ཡོད་པ་རེད། ང་ཚོས་མཐོང་ཐུབ་
པར་རྩོམ་རིག་གི་བརྩམ་བྱའི་ནང་ནས་སྤྱིར་གསར་འཕྲིན་མི་འདྲ་བ་གསུམ་
འདོན་སྤྲོད་བྱེད་ཀྱི་ཡོད་ལ་དེ་དག་ལ་ཡང་མ་ལག་གསུམ་འདུས་ཡོད་པ་སྟེ། ཐ་
སྙད་ཀྱི་གཏན་ཚིགས་རིག་པའི་མ་ལག་དང་གཅིག སྒྱུ་རྩལ་གྱི་གཟུགས་བརྙན་
མ་ལག་དང་གཉིས། མཚོན་བྱེད་རྣམ་པའི་མ་ལག་དང་གསུམ་བཅས་ཡིན།
དེ་དག་གི་ཀློག་པ་པོ་དང་དཔྱད་བརྗོད་མཁན་རྣམས་ལ་རིགས་སྐྱེས་མི་འདྲ་བ་
གསུམ་གྱི་གསར་འཕྲིན་བརྒྱུད་སྤྲོད་བྱེད་ཀྱི་ཡོད་པ་སྟེ་ཚིག་དོན་གྱི་གསར་འཕྲིན་
217



དང༌། གཟུགས་བརྙན་གྱི་གསར་འཕྲིན་དང་རྣམ་པའི་གསར་འཕྲིན་བཅས་
ཡིན་པ་མ་ཟད། རྩོམ་རིག་རྩོམ་ཡིག་གིས་ཐད་བརྗོད་དོན་དང་མཚོན་རྟགས་
ལྐོག་གྱུར་བཅས་ཀྱི་བྱེད་ཐབས་གསུམ་རྒྱུད་དེ་ཐུན་མོང་ཐོག་བརྒྱུད་བསྒྲགས་
བྱེད་པའི་ལས་འགན་དེ་ལེགས་སྒྲུབ་བྱེད་ཀྱི་ཡོད་པ་རེད། རྩོམ་རིག་ནི་མིའི་
རིགས་ཀྱི་འཚོ་བ་ངེས་ཅན་ཞིག་རྩོམ་པ་པོའི་བློ་ཡུལ་དུ་འཆར་བའི་འབྲས་བུ་
ཡིན་ཞིང་། རྩོམ་ཡིག་དེའི་ནང་དུ་རྩོམ་པ་པོས་འཚོ་བའི་ལེགས་བཤད་ཀྱི་
གནས་ལུགས་ཕྱོགས་བསྡུས་དང༌། ལོ་རྒྱུས་ལ་ཕྱི་བལྟས་དྲན་གསོ། འབྱུང་
འགྱུར་གྱི་འཚོ་བའི་ལྟ་སྟངས་སོགས་ཚུད་ཡོད་པ་ཞིག་ཡིན་རྐྱེན་དཔྱད་བརྗོད་
མཁན་གྱི་དེ་དག་གི་གསར་འཕྲིན་ལ་ཞིབ་དཔྱད་བྱེད་ དགོས་པ་ཞིག་ཡིན།
དེང་རབས་ཀྱི་རྩོམ་རིག་ལ་ཞིབ་འཇུག་དང་དཔྱད་བརྗོད་བྱེད་མཁན་ཞིག་ཡིན་
ཚེ་རྩོམ་པ་པོ་དང་སྒྱུ་རྩལ་པ་རྣམས་ཤེས་རྟོགས་དང་གོ་ལེན། ཁོང་དུ་ཆུད་
དགོས་པའི་གསར་འཕྲིན་དེ་དག་ཕུད་ད་དུང་ངེས་པར་དུ་གནད་དོན་འདི་འདྲ་
འགའ་ཞིག་གི་གསར་འཕྲིན་ཤེས་རྟོགས་བྱེད་དགོས་པ་ཞིག་ཡིན། །
1. རྩོམ་པ་པོ་དང་སྒྱུ་རྩལ་པ་རྣམས་ཀྱིས་ཉེ་ལམ་སྤྱི་ཚོགས་འཚོ་བ་དང་
སྤྱི་ཚོགས་ཀྱི་བསམ་པའི་རླབས་རྒྱུན། རྩོམ་རིག་གི་བསམ་པའི་རླབས་རྒྱུན་ལ་
བསམ་ཚུལ་ཇི་ལྟར་བཅངས་ཀྱི་ཡོད་པ་དང་། ཁོ་ཚོས་རྣམ་འགྱུར་ཇི་འདྲ་ཞིག་
འཛིན་གྱིན་ཡོད་མེད་ཀྱི་གསར་འཕྲིན་ ཤེས་རྟོགས་བྱེད་དགོས་པ་ཞིག་ཡིན།
ཉེ་ལམ་གྱི་རྩོམ་རིག་ནི་དེང་རབས་སྤྱི་ཚོགས་ཀྱི་འཚོ་བ་དེ་རྩོམ་པ་པོའི་ཀླད་པའི་
ནང་དུ་འཆར་ཏེ་བྱུང་བ་ཞིག་ཡིན་པ་དང་། རྩོམ་ཡིག་དེ་དག་གི་ནང་དུ་རྩོམ་
པ་པོས་ད་ལྟའི་སྤྱི་ཚོགས་ལ་གདེང་འཇོག་དང་ངོས་འཛིན། དགའ་ཁ་འཁྱེར་
ཕྱོགས་སོགས་མཚོན་པར་བྱས་ཡོད་པ་མ་ཟད། རྩོམ་ཡིག་གི་ཕྱོགས་ལྷུང་རང་
བཞིན་དང་། དངོས་ཡོད་ཀྱི་རང་བཞིན། སྒྱུ་རྩལ་ གྱི་རང་བཞིན་སོགས་ནི་
རྩོམ་པ་པོའི་རྣམ་འགྱུར་ལས་ཐག་གཅོད་བྱས་ཡོད་པ་ཞིག་ཡིན། དེ་ལྟར་རྩོམ་
218



པ་པོ་རེ་གཉིས་ཀྱིས་ད་ལྟའི་སྤྱི་ཚོགས་ཀྱི་འཚོ་བར་འཛིན་པའི་རྣམ་འགྱུར་ཇི་
འདྲ་ཡིན་མིན་ཤེས་རྟོགས་བྱེད་རྒྱུ་དེ་ཁོ་ན་མ་ཡིན་པར་ཁྱོན་ཡོངས་ནས་རྩོམ་པ་
པོས་ད་ལྟའི་སྤྱི་ཚོགས་ཀྱི་འཚོ་བ་དང་བསམ་པའི་རླབས་རྒྱུན། རྩོམ་རིག་གི་
བསམ་པའི་རླབས་རྒྱུན་སོགས་ལ་བསམ་ཚུལ་ཇི་འདྲ་ཡོད་པ་དང་རྣམ་འགྱུར་ཇི་
འདྲ་འཛིན་གྱིན་ཡོད་མེད་སོགས་ཤེས་རྟོགས་བྱས་ཏེ་དུས་སྐབས་དེའི་རིང་གི་
རྩོམ་རིག་གི་སྤྱིའི་ཕྱོགས་ལྷུང་ལ་དབྱེ་ཞིབ་དང་བརྡ་ཤ་གཅོད་དགོས་པ་དེ་ཡིན།
ཉེ་ལམ་བོད་རིགས་ཀྱི་རྩོམ་རིག་ཁྱབ་ཁོངས་ནང་དུ་རྩོམ་རིག་ལ་ཞིབ་འཇུག་
དང་དཔྱད་བརྗོད་བྱེད་མཁན་གྱི་མི་སྣ་ཉུང་ལ་ སྤུས་ཚད་མཐོ་ཞིང་གཞི་རྒྱ་ཆེ་
བའི་ཐོག་ནས་རྩོམ་རིག་ལ་དཔྱད་བརྗོད་བྱེད་པའི་རྩོམ་ཡིག་ཅུང་ཉུང་བའི་རྒྱུ་
མཚན་ཡང་གསར་འཕྲིན་གྱི་ལས་ཀར་གཙིགས་ཆེན་མ་བྱས་པ་མ་ཟད། མི་
མང་པོ་ཞིག་ད་དུང་སྒོ་གནན་ཏེ་ཁང་ནང་དུ་ཞིབ་འཇུག་ཁོ་ན་བྱེད་པའི་གོམས་
སྲོལ་ལས་བྱུང་བ་ཞིག་ཡིན་པར་སེམས། དེར་བརྟེན་རྩོམ་རིག་ལ་དཔྱད་བརྗོད་
བྱེད་མཁན་རྣམས་ཀྱི་ངེས་པར་དུ་གོང་སྨོས་ཀྱི་གནད་དོན་དེ་དག་ལ་གཙིགས་
ཆེན་བྱེད་དགོས་པ་ཞིག་ཡིན་སྙམ་མོ། ། །
2. རྩོམ་ཡིག་ནང་ནས་ཉེ་ལམ་སྤྱི་ཚོགས་འཚོ་བ་དང་སྤྱི་ཚོགས་ ཀྱི་
བསམ་པའི་རླབས་རྒྱུན་ སོགས་ ཇི་ ལྟར་མཚོན་པར་བྱས་པའི་ གསར་འཕྲིན་
རྣམས་ཤེས་རྟོགས་བྱེད་དགོས་པ་ཞིག་ཡིན། འདིར་དོ་སྣང་བྱེད་དགོས་པའི་
གནས་ཚུལ་མི་འདྲ་བ་གསུམ་ཡོད་པ་སྟེ། 1)རྩོམ་རིག་གི་བརྩམ་བྱ་དེ་དག་ད་
ལྟའི་སྤྱི་ཚོགས་ཀྱི་འཚོ་བ་དང་སྔོན་ཐོན་གྱི་བསམ་པའི་རླབས་རྒྱུན་སོགས་དང་
གོམ་པ་མཉམ་བགྲོད་བྱས་ཏེ་རྩོམ་ཡིག་དེས་སྤྱི་ཚོགས་མདུན་བསྐྱོད་བྱེད་རྒྱུར་
སྐུལ་འདེད་བྱས་ཡོད་པ། (2 ད་ལྟའི་སྤྱི་ཚོགས་ཀྱི་འཕེལ་རྒྱས་ཀྱི་གོམ་བགྲོད་
དང་རྒྱང་རིང་ཙམ་གནས་ཡོད་ཀྱང་། རྩོམ་ཡིག་ད་གའི་ནང་ནས་སྤྱི་ཚོགས་ཀྱི་
བསམ་པའི་རླབས་རྒྱུན་ཕྱོགས་ག་གེ་མོ་ཞིག་མཚོན་པར་བྱས་ཡོད་པ་མ་ཟད་
219



དེར་མཛེས་དཔྱོད་དང་ངོས་འཛིན་གྱི་དོན་སྙིང་ངེས་ཅན་ཞིག་ལྡན་ཡོད་པ།
3 ད་ལྟའི་སྤྱི་ཚོགས་ཀྱི་འཕེལ་རྒྱས་དང་རྒྱབ་འགལ་བྱས་ ཤིང་ཡར་ཐོན་གྱི་
བསམ་པའི་རླབས་རྒྱུན་ལ་འགོག་རྒོལ་བྱས་ཡོད་པ་བཅས་ཡིན། དེས་ན་
དཔྱད་བརྗོད་བྱེད་མཁན་རྣམས་ཀྱིས་གནས་ཚུལ་དེ་དག་གི་གསར་འཕྲིན་ལ་
གགས་ཆེན་བྱས་ཏེ་ངེས་པར་དུ་ཤེས་རྟོགས་བྱེད་དགོས་པ་ཞིག་ཡིན། ད་
ལམ་བོད་རིགས་ཀྱི་རྩོམ་རིག་དེ་འཕེལ་རྒྱས་ཤུགས་ཆེན་ཕྱིན་ཡོད་པ་རེད། །
འོན་ཀྱང་རྩོམ་རིག་སྒྱུ་རྩལ་གྱིས་དུས་རབས་ཀྱི་རྗེས་སྙེགས་བྱེད་རྒྱུའི་ཐད་ད་
དུང་རྗེས་ལུས་ཤིག་ཡིན། དཔེར་ན། “ བཅོས་བསྒྱུར་དང་སྒོ་དབྱེའི་སྐོར་” གྱི་
ཐད་སྤུས་ཚད་མཐོ་བའི་བརྩམ་བྱ་ཤིན་ཏུ་ཉུང་ལ་བརྗོད་དོན་དེའི་ཐད་ཀྱི་རྩོམ་
ཡིག་ཡང་མཐོང་དཀོན་པའི་གནས་སུ་མཆིས། རྩོམ་པ་པོ་མང་པོས་བཅོས་
བསྒྱུར་གྱི་བརྗོད་བྱ་ལྡན་པའི་རྩོམ་འབྲི་མི་འདོད་པའམ་ཡང་ན་བཅོས་སྒྱུར་གྱི་
ལས་འགུལ་དེར་སེམས་འཁུར་དེ་ཙམ་མི་བྱེད་པའི་རྒྱུ་རྐྱེན་ཅི་ཞིག་ཡིན། རྩོམ་
ཡིག་དེ་གྲས་ཐོན་ཉུང་བའི་རྒྱུ་མཚན་གཙོ་བོ་ག་རེ་ཡིན་མིན་སོགས་ཀྱི་གནད་
དོན་ལ་དཔྱད་བརྗོད་མཁན་རྣམས་ཀྱིས་ག ཙིགས་ཆེན་བྱེད་དགོས་པ་ཞིག་ཡིན།
3. ཀློག་པ་པོ་རྣམས་ཀྱིས་རྩོམ་རིག་དེ་དག་ལ་བཤད་ཚུལ་དང་ལྟ་ཚུལ་
ཅི་ཞིག་ཡོད་པ་དང༌། ཁོ་ཚོས་མོས་པ་དང་རེ་འདོད་ག་རེ་བྱེད་ཀྱི་ཡོད་མེད་ཀྱི་
གསར་འཕྲིན་ ཤེས་རྟོགས་བྱེད་ དགོས་ པ་ ཞིག་ ཡིན། རྩོམ་ཡིག་འབྲི་བའི་
དམིགས་ཡུལ་ནི་མི་གཞན་གྱི་ལྟ་ཕྱིར་བྲིས་པ་ཞིག་ཡིན་པ་མ་ཟད། རྩོམ་ཡིག་
དེས་ངེས་པར་དུ་ཀློག་པ་པོ་རྣམས་ལ་ནུས་པ་ཐོན་པ་ཞིག་བྱེད་རྒྱུ་དེ་ཡིན།
དེར་བརྟེན་ཀློག་པ་པོས་དུས་སྐབས་ཇི་འདྲ་ཞིག་གི་ནང་དུ་རྩོམ་ཡིག་ག་རེར་
དགའ་པོ་བྱེད་ཀྱི་ཡོད་དང་ག་རེར་དགའ་པོ་བྱེད་ཀྱི་མེད་པ། ཁོ་ཚོའི་གཟིགས་
ཞིབ་ཀྱི་ཆུ་ཚད་ཇི་འདྲ་ཞིག་ཡིན་དང་མཛེས་ཆོས་ཀྱི་སེམས་ཁམས་ཇི་འདྲ་ཞིག་
ཡིན་པའི་གསར་འཕྲིན་དེ་དག་ངེས་པར་དུ་ཤེས་རྟོགས་དང་ཁོང་དུ་ཆུད་པ་
220



བྱེད་དགོས་པ་ཞིག་ཡིན། རྩོམ་པ་པོ་རྣམས་ཀྱི་མཛེས་དཔྱོད་ཀྱི་ཕུགས་འདུན་
ནི་དུས་རབས་ངེས་ཅན་ཞིག་གི་སྤྱི་ཚོགས་འཚོ་བའི་ངོ་བོ་ཞིག་ཁོང་དུ་ཆུད་པ་ལ་
བརྟེན་ནས་མཚོན་པར་བྱས་ཤིང་དེའི་ནང་དུ་སྙིང་བསྡུས་བྱས་པའི་ཡིད་ཀྱི་རྣམ་
འགྱུར་དང་ཡིད་ཀྱི་ཕྱོགས་ཞེན། ཡིད་ཀྱི་གདེང་འཇོག ཡིད་ཀྱི་རེ་སྙེགས་
བཅས་ལ་བརྟེན་ནས་སྒྱུ་རྩལ་གྱི་གཟུགས་བརྙན་གསར་བསྐྲུན་བྱེད་ཀྱི་ཡོད་པ་
རེད། འོན་ཏེ་དེ་དག་ནི་རྩོམ་པ་པོ་རང་སོས་བརྗོད་པ་ཙམ་གྱིས་འགྲིགས་པ་
ཞིག་མ་ཡིན་པར་སྤྱི་ཚོགས་ཀྱི་ལག་ལེན་དངོས་ནས་ཞིབ་བཤེར་བྱེད་རྒྱུ་དང་
ལེན་བྱེད་དགོས་པ་མ་ཟད། ལྷག་པར་དུ་ཀློག་པ་པོ་རྣམས་ནི་རྩོམ་ཡིག་ལ་
དཔྱད་བརྗོད་དང་གདེང་འཇོག་བྱེད་མཁན་གཙོ་བོ་ཞིག་ཡིན། ཉེ་ལམ་བོད་
རིགས་ཀྱི་རྩོམ་རིག་སྒྱུ་རྩལ་གྱི་ཁྱབ་ཁོངས་ནང་དུ་ཀློག་པ་པོ་( ཞིང་འབྲོག་མི་
དམངས་) རྣམས་ཀྱི་ལྟ་འདོད་ཅིང་ཉན་སྤྲོ་བའི་རྩོམ་ཡིག་ཇི་འདྲ་ཡོད་དང་།
ཁོ་ཚོས་ལྟ་འདོད་པ་དང་རེ་བ་བྱེད་པའི་རྩོམ་ཡིག་ཇི་འདྲ་ཡིན་སོགས་ཤེས་
རྟོགས་བྱེད་རྒྱུའི་ལས་ཀ་དེ་ཤིན་ཏུ་ཞན་པ་ཞིག་ཡིན་པ་མ་ཟད། གནད་དོན་དེ་
དག་གི་གསར་འཕྲིན་སྐོར་གྱི་ལས་ཀ་བྱེད་རྒྱུ་ནི་དེ་བས་ཞན་པ་ཡིན། རྒྱུ་མཚན་ ་
དེ་དག་གིས་རྐྱེན་བྱས་ཏེ་རྩོམ་པ་པོ་རྣམས་ཀྱི་རྩོམ་ཡིག་འབྲི་རྒྱུར་ཡང་ཤུགས་
རྐྱེན་ངེས་ཅན་ཞིག་བྱུང་བ་དང་རྩོམ་པ་པོ་འགའ་རེས་རྩོམ་ཡིག་བྲིས་ཀྱང་ཀློག་
པ་པོ་མི་འདུག་ཅེས་བརྗོད་པ་དང་འགའ་རེས་ཁོ་ཚོའི་རིག་གནས་ཀྱི་ཆུ་ཚད་
དམ་བྱང་ཚད་ཞན་དྲགས་རྐྱེན་རྩོམ་ཡིག་ལྟ་ཀློག་བྱེད་པའི་གོམས་གཤིས་མི་
འདུག་ཅེས་བརྗོད་མཁན་ཡང་ཡོད། བཤད་ཚུལ་དེར་རྒྱུ་མཚན་ངེས་ཅན་ཞིག་
ཡོད་སྲིད། འོན་ཀྱང་ཁྱེད་ཉིད་ཀྱིས་མི་རྣམས་ཀྱིས་ལྟ་འདོད་པའི་བརྩམས་
ཆོས་ཤིག་རྩོམ་འབྲི་བྱས་ཡོད་མེད་ནི་རྒྱུ་མཚན་དེ་བས་གལ་ཆེ་བ་ཞིག་ཡིན།
མདོར་ན། རྩོམ་རིག་གི་སྐྱོན་ཡོན་བརྗོད་མཁན་རྣམས་ཀྱིས་གནད་དོན་དེ་
དག་གི་ གསར་འཕྲིན་ལ་མཐོང་ཆེན་བྱས་ཏེ་ངེས་པར་ དུ་ ཤེས་རྟོགས་བྱེད་



དགོས་པ་ཞིག་ཡིན།
4. རྩོམ་རིག་དཔྱད་བརྗོད་བྱེད་མཁན་ནང་ཁུལ་གྱི་གསར་འཕྲིན་ལ་དོ་
སྣང་བྱེད་དགོས་པ་ཞིག་ཡིན། ཉེ་ལམ་གྱི་རྩོམ་རིག་ནང་ནས་ཞིབ་འཇུག་བྱེད་
པའི་གནད་དོན་གཙོ་བོ་ཅི་ཞིག་ཡིན་པ་དང༌། རྩོམ་པ་པོ་སུ་འདྲ་ཞིག་དང་རྩོམ་
ཡིག་ཇི་འདྲ་ཞིག་ལ་ཞིབ་འཇུག་བྱེད་ཀྱི་ཡོད་པ་དང་། འཕེལ་ཕྱོགས་གསར་པ་
གང་ཡིན་དང་། སྟོང་ཆ་ག་རེ་ཡིན་པ། ཞིབ་འཇུག་གི་སྤྱིའི་ཕྱོགས་ལྷུང་ཇི་ཞིག་
ཡིན་པ་སོགས་ཞིབ་དཔྱོད་མཁན་རྣམས་ཀྱིས་ཤེས་རྟོགས་བྱེད་དགོས། །
དེ་མིན་རྩོམ་རིག་སྒྱུ་རྩལ་ནང་ ཁུལ་ གྱི་གསར་འཕྲིན་ལ་དོ་སྣང་བྱེད་
དགོས་པ་སྟེ་གློག་བརྙན་དང་། ཟློས་གར། རོལ་མོ། མཛེས་རིས། འཛུགས་
སྐྲུན། པར་ལེན། བཟོ་རྩལ་སོགས་ཡོད་ལ། ད་དུང་ལོ་རྒྱུས་རིག་པ་དང་།
ཁྲིམས་ལུགས་རིག་པ། དཔལ་འབྱོར་རིག་པ། སྤྱི་ཚོགས་རིག་པ་སོགས་ཀྱི་
བརྡ་འཕྲིན་ཡང་ཤེས་རྟོགས་བྱེད་དགོས་པ་ཞིག་ཡིན། །
མདོར་ན། བོད་རིགས་ཀྱི་རྩོམ་རིག་སྒྱུ་རྩལ་ཕུན་སུམ་ཚོགས་སུ་གཏོང་
བ་དང་རྩོམ་རིག་ཞིབ་འཇུག་གི་གྲུབ་འབྲས་བཟང་པོ་ཞིག་ཐོབ་པར་ཁྲོན་ནང་
གི་སྦལ་པས་ནམ་མཁར་བལྟ་བ་ལྟ་བུའི་སྔར་བྱུང་གི་གོམས་སྲོལ་ལ་ཆགས་པའི་
འཆིང་རྒྱ་ལས་སྒྲོལ་ཕོད་པ་བྱེད་རྒྱུར་རྩོམ་པ་པོ་དང་སྒྱུ་རྩལ་པ་ཞིབ་དཔྱོད་བྱེད་
མཁན་རྣམས་ཀྱིས་ངེས་པར་དུ་རྩོམ་རིག་སྒྱུ་རྩལ་གྱི་གསར་འཕྲིན་ལ་གཙིགས་
ཆེན་དང་ཤེས་རྟོགས་བེད་སྤྱོད་བཅས་བྱེད་ཐུབ་པ་བྱེད་རྒྱུ་དེ་ནི་ད་ལམ་མེད་ན་
མི་འགྲིགས་པའི་ཤེས་བྱ་གལ་ཆེ་བ་ཞིག་ཡིན་པར་ངོས་འཛིན་བྱེད་དགོས་སོ། །
(《བོད་ལྗོངས་སློབ་གྲྭ་ཆེན་མོའི་རིག་གཞུང་དུས་དེབ་》1994ལོའི་དུས་དེབ་བཞི་
པའི་ཐོག་འཁོད།)
222



རྩོམ་རིག་གི་སྐད་ཆའི་སྐོར།
རགས་ཙམ་དཔྱད་པ།
རྩོམ་རིག་ནི་སྒྱུ་རྩལ་ གྱི་རིགས་ཤིག་ཡིན་ཞིང་། དེ་ནི་རྗོད་བྱེད་ཚིག་
གིས་གཟུགས་བརྙན་གསར་བསྐྲུན་བྱེད་པ་ཞིག་དང་དུས་སྐབས་སོ་སོའི་དངོས་
ཡོད་གནས་ཚུལ་མཚོན་པ་ཞིག་ཡིན་པས་དེ་ལ་རྗོད་བྱེད་ཚིག་གི་སྒྱུ་རྩལ་ཡང་
ཟེར་བ་ཡིན། དེར་བརྟེན་སྐད་ཆ་ནི་རྩོམ་པ་པོས་སྒྱུ་རྩལ་གྱི་གཟུགས་བརྙན་
གསར་བསྐྲུན་བྱེད་པ་དང་སྤྱི་ཚོགས་ཀྱི་འཚོ་བ་ཚུར་སྣང་བྱེད་པར་མེད་དུ་མི་
རུང་བའི་ལག་ཆ་ཞིག་ཡིན་ལ་རྩོམ་རིག་གསར་བསྐྲུན་བྱེད་པའི་ནང་དུ་རྩོམ་པ་
པོས་འཚོ་བའི་ དཔེ་རིས་རེ་རེ་བཞིན་གསོན་ཉམས་ལྡན་ཞིང་ སྐྱེ་སྟོབས་ ཀྱི་
དཔལ་འབར་བའི་སྒྱུ་རྩལ་གྱི་གཟུགས་བརྙན་མངོན་སུམ་དུ་མཚོན་པར་བྱེད་
པར་ངེས་པར་དུ་སྐད་ཆ་ལ་བརྟེན་ནས་གསལ་སྟོན་བྱེད་དགོས་པ་དང་གལ་
སྲིད་སྐད་ཆ་དང་ཁ་བྲལ་ཚེ་རྩོམ་རིག་སྒྱུ་རྩལ་ཟེར་བ་ཡང་ཡོང་ཐབས་བྲལ་བ་
རེད། དོན་སྙིང་དེའི་ཐོག་ནས་ཨུ་རུ་སུའི་གྲགས་ཅན་རྩོམ་པ་པོ་ཀའོ་ཨེར་ཅིས་
“ རྩོམ་རིག་སྒྱུ་རྩལ་གྱི་གྲུབ་ཆ་ཨང་དང་པོ་ནི་སྐད་ཆ་ཡིན་”(《གཞོན་ནུ་རྩོམ་
པ་པོ་དང་གླེང་མོལ་གནང་བ་》ཤོག་གྲངས་332ལ་གསལ་)ཞེས་གསལ་སྟོན་
གནང་ཡོད་པ་རེད། དེ་ནི་ལས་ཀ་ཡག་པོ་སྒྲུབ་འདོད་ན། དང་ཐོག་ལག་ཆ་
ཡག་པོ་སྒྲུབ་ཞེས་པའི་དཔེ་བཞིན་གཟབ་ནན་དང་ཧུར་བརྩོན་ཆེན་པོས་སྐད་ཆ་
སློབ་སྦྱོང་དང་། སྐད་ཆ་བེད་སྤྱོད་བྱེད་པའི་བྱང་རྩལ་དང་ནུས་པ་མུ་མཐུད་
223



གོང་མཐོར་གཏོང་རྒྱུ་དེ་ནི་རྩོམ་རིག་གསར་རྩོམ་བྱེད་པར་གལ་ཆེའི་དོན་སྙིང་
ལྡན་ཡོད་པ་ཞིག་ཡིན། གཤམ་ལ་རྩོམ་རིག་གི་སྐད་ཆ་དང་མི་དམངས་མང་
ཚོགས་ཀྱི་ངག་ཐོག་གི་སྐད་ཆའི་འབྲེལ་བ་དང་། རྩོམ་རིག་གི་སྐད་ཆའི་ཁྱད་
ཆོས། རྩོམ་རིག་གི་སྐད་ཆ་བཙོ་སྦྱང་བྱེད་པའི་རེ་བ་སོགས་ཀྱི་སྐོར་གླེང་མོལ་
བྱེད་པ་ལགས་སོ། །
དང་པོ། རྩོམ་ རིག་ གི་ སྐད་ ཆ་ དང་ མི་ དམངས་ མང་
ཚོགས་ཀྱི་ངག་ཐོག་སྐད་ཆའི་འབྲེལ་བའི་སྐོར།
རྩོམ་རིག་སྒྱུ་རྩལ་དང་མི་དམངས་མང་ཚོགས་ཀྱི་ཁ་སྐད་ཀྱི་འབྲེལ་བའི་
སྐོར་བརྗོད་པར་སྔོན་ལ་རྩོམ་རིག་གི་སྐད་ཆའི་སྤྱིའི་མཚན་ཉིད་སྐོར་གསལ་
བཤད་རགས་ཙམ་བྱེད་དགོས་པ་ཞིག་ཡིན། རྩོམ་རིག་གི་སྐད་ཆར་ཁྱབ་ཆེ་
ཆུང་མི་འདྲ་བའི་གོ་དོན་གཉིས་ལྡན་ཡོད་ཅིང་། ཁྱབ་ཆེ་བའི་རྩོམ་རིག་གི་སྐད་
ཆ་ཞེས་པ་ནི་མི་རིགས་ཁྱོན་ཡོངས་ཀྱི་སྐད་ཆའི་རྨང་གཞིའི་ཐོག་ཏུ་ལས་སྣོན་
བྱས་ཟིན་པའི་དེབ་ཐེར་ཐོག་གི་སྐད་ཆ་དེ་དག་ཡིན་ལ། དེའི་ནང་དུ་རྩོམ་རིག་
གི་སྐད་ཆ་དང་ཚན་རིག་གི་ གསུང་རྩོམ་དང༌། ཆབ་སྲིད་ཀྱི་གླེང་རྩོམ་དང་
ཚགས་པར་དང་དུས་དེབ་སོགས་དེབ་ཐེར་ཁྱོན་ཡོངས་ཐོག་བེད་སྤྱོད་བྱེད་པའི་
སྐད་ཆ་དང་། དེ་མིན་ལས་སྣོན་བྱས་པའི་ངག་ཐོག་གི་སྐད་ཆ་དེ་དག་ཡིན།
རྩོམ་རིག་གི་ཐོག་ཏུ་བེད་སྤྱོད་བྱས་པའི་“ རྩོམ་རིག་གི་སྐད་ཆའི” སྤྱིའི་མཚན་
ཉིད་ནི་སྤྱིར་བཏང་ཐོག་ཁྱབ་གདལ་ཆེ་བའི་རྩོམ་རིག་གི་སྐད་ཆར་དམིགས་པ་
ཞིག་དང༌། ཁྱབ་ཆུང་བའི་རྩོམ་རིག་གི་སྐད་ཆ་ཞེས་པ་ནི་སྙན་ཚིག་དང༌།
ལྷུག་རྩོམ། བརྩམས་སྒྲུང་། འཁྲབ་གཞུང་སོགས་རྩོམ་རིག་མི་འདྲ་བའི་རྩོམ་
ཡིག་གི་ནང་དུ་གསལ་བའི་སྐད་ཆ་དང་། དེ་མིན་མང་ཚོགས་ཀྱིས་ངག་ཐོག་
སྐད་ཆ་གསར་གཏོད་བྱེད་པའི་ནང་ལས་སྣོན་བྱས་པའི་སྐད་ཆ་དེ་དག་ཡིན་ལ་
224



རྩོམ་རིག་གི་རིགས་པའི་གཞུང་ལུགས་ནང་དུ་བརྗོད་པའི་“ རྩོམ་རིག་གི་སྐད་
ཆ་” ཞེས་པ་ནི་སྤྱིར་ཁྱབ་གདལ་ཆུང་བའི་རྩོམ་རིག་གི་སྐད་ཆར་དམིགས་པ་
ཞིག་ཡིན།
སྤྱིར་སྐད་ཆར་རིགས་གཉིས་སུ་དབྱེ་ཆོག་སྟེ། གཅིག་ནི་ངག་ཐོག་གི་
སྐད་ཆ་སྟེ། མི་རིགས་སྤྱིའི་ཐུན་མོང་གི་སྐད་ཆ་གཞིར་བྱས་པའི་སྟེང་དུ་ལས་
སྣོན་བྱས་ཤིང་ཡིག་ཐོག་ཏུ་བཀོད་ཟིན་པའི་ཚད་ལྡན་གྱི་སྐད་ཆ་དེ་དག་ཡིན་པ་
དང་ངག་ཐོག་གི་སྐད་ཆ་ནི་རོ་རྣོ་ཞིང་ཕུན་སུམ་ཚོགས་ལ་མཚོན་ནུས་ལྡན་པ་
ཞིག་ཡིན་ནའང་ལས་སྣོན་མ་བྱས་པའི་སྐད་ཆ་ཡིན་རྐྱེན་དེའི་ནང་དུ་ཉག་ཉོག་
དང་རྫབ་རྫོབ་ཀྱི་སྐད་ཆ་ཡོད་ལ། བྱེ་བྲག་གི་རང་བཞིན་ཅུང་ཆེ་བའི་ཡུལ་སྐད་
དང་། གྲོང་སྐད་ ཀྱི་སྐད་ཆ་ཡང་ཡོད་པས་དེ་ཚད་ལྡན་དུ་འཇོག་མི་རུང་།
དཔེར་ན། རྟུག་དྲི་བཏང་ལྟ་བུར་མཚོན་ན། གཡག་ ཤོར། ཕྱིན་བཏང་།
འོག་རླུང་། གཤང་དབུགས་ལྟ་བུའོ། །ཉེ་ལམ་སྐད་ཆ་ར་མ་ལུག་ཤིན་ཏུ་
འཕེལ་རྒྱས་འགྲོ་བཞིན་པའི་དུས་འདིར་མི་རིགས་ཀྱི་སྐད་ཆ་ཚད་ལྡན་ཅན་དུ་
བསྒྱུར་བཟོ་བྱ་རྒྱུ་ནི་དེ་བས་གལ་ཆེའོ། །《ལང་གཤེགས་》ལས། “ མིང་དུ་
གདགས་པ་མ་མཛད་ན། །འཇིག་རྟེན་ཐམས་ཅད་རྨོངས་པར་འགྱུར། །དེ་
བས་ རྨོངས་ པ་ བསལ་ བའི་ ཕྱིར། ། མགོན་ པོས་ མིང་ དུ་ གདགས་ པར་
མཛད། །” ཅེས་གསུངས་པ་དང་《 སྤྱོད་འཇུག་》ལས། “ གོ་ན་སླ་བར་མི་
འགྱུར་བ། །དངོས་དེ་གང་ཡང་ཡོད་མ་ཡིན། །”ཞེས་གསུངས་པ་བཞིན་སྐད་
ཆ་གསར་བཟོ་དང་གཏན་ལ་ཕབ་ནས་གོམས་པ་བྱེད་རྒྱུ་དེ་ཡང་ཆེས་གལ་ཆེ་
བའི་གནད་དོན་ཞིག་ཡིན་ནོ། །རྩོམ་རིག་གི་སྐད་ཆར་གཟུགས་སྣང་གི་རང་
བཞིན་དེ་རྩ་བའི་ཁྱད་ཆོས་སུ་མངོན་ཞིང་དེས་རི་མོ་དང་། ལྡེར་བཟོ། ཟློས་
གར། གློག་བརྙན། བྲོ་གར་ནང་བཞིན་མི་རྣམས་ལ་མིག་གི་སྤྱོད་ཡུལ་དུ་གྱུར་
པའི་འཚོ་བའི་དཔེ་རིས་དང་སྣང་ཚུལ་བྱེད་བྲག་པ་ཞིག་འབྲི་མི་ཐུབ་ནའང་སྐད་
225



ཆར་བརྟེན་ནས་ཀློག་པ་པོ་རྣམས་ལ་བསམ་ཡན་གྱིས་ཚོར་ཐུབ་པའི་འཚོ་བའི་
དཔེ་རིས་དང་སྣང་ཚུལ་བྱེ་བྲག་པ་ཞིག་བསྟན་ཐུབ་ལ། རྩོམ་རིག་གི་ནང་དུ་
ཡང་རྩོམ་ལུས་མི་འདྲ་བར་བརྟེན་དེ་དག་གི་བར་ལའང་ཁྱད་པར་ཡོད་པ་ཞིག་
ཡིན། སྙན་ཚིག་གི་སྐད་ཆ་ནི་སྤྱིར་བརྩེ་དུང་སྟོན་པའི་སྐད་ཆ་ཡིན་ཏེ། དེའི་རྩ་
བའི་ཡོན་ཏན་ནི་བརྩེ་དུང་སྟོན་པ་དེ་ཡིན་པས། ཚིག་ཐུང་ཞིང་བསྡུས་པ་དང༌།
དོན་འདུས་ཤིང་དབྱངས་འགྲོས་དང་ལྡན་པའི་སྐད་ཆར་བརྟེན་ནས་རང་ཉིད་
ཀྱི་བསམ་པའི་འགྱུར་བ་ཇི་བཞིན་དུ་མཚོན་པ་ཞིག་ཡིན།
ཚིག་ལྷུག་གི་སྐད་ཆ་ནི་རང་དབང་ཅུང་ཆེ་ཞིང་ལ་ལ་ནི་བརྩེ་དུང་མཚོན་
པའི་སྐད་ཆ་དང། འགའ་ཤས་ནི་དོན་བརྗོད་རང་བཞིན་གྱི་སྐད་ཆ་དང་། ཁ་
ཅིག་ནི་སྤྲོས་བཤད་རང་བཞིན་གྱི་སྐད་ཆ་ཡིན་པས་སྒྲུང་གཏམ་སྐད་ཆ་ལས་
མཛེས་ཤིང་ཞིབ་པ་དང་སྙན་ཚིག་སྐད་ཆ་ལས་རགས་ཤིང་ལྷུན་ཆགས་པ་ཞིག་
ཡིན་ནོ། །
ཟློས་གར་གྱི་སྐད་ཆ་ནི་མི་སྣའི་སྐད་ཆའི་ཁོངས་སུ་གཏོགས་ཏེ་“ ཟློས་
གར་གྱི་མི་སྣ་སོ་སོས་རང་ཉིད་ཀྱི་སྐད་ཆ་དང་བྱ་སྤྱོད་ལ་བརྟེན་ནས་རང་ཉིད་ཀྱི་
ཁྱད་ཆོས་མཚོན་དགོས་པ་ལས་རྩོམ་མཁན་གྱི་གསལ་བཤད་བྱེད་མི་དགོས་པ་
ཞིག་ཡིན།” ( ཀའོ་ཨེར་ཅིའི་《 ཟློས་གར་འཁྲབ་གཞུང་སྐོར་བཤད་པ་》) དེའི་
སྐད་ཆ་ནི་ཁ་སྐད་ཁོ་ན་ཡིན་ལ་བྱེད་ལས་ཀྱི་བྱ་སྤྱོད་དེ་མི་སྣའི་སྐད་ཆར་འགྱུར་བ་
དང་། མི་སྣའི་སྐད་ཆ་དེ་བྱ་སྤྱོད་ལ་འགྱུར་རྒྱུ་དེ་ཡིན། རྒྱུ་མཚན་དེའི་ཕྱིར་གར་
སྟེགས་སྟེང་གི་མི་སྣའི་བྱ་འགུལ་གསལ་བྱེད་ལ་ཉེ་བར་མཁོ་བའི་སྐད་ཆ་ནི་ཆད་
ལྷག་མེད་པར་འབྲི་དགོས་པ་ལས་ཉུང་བསྡུས་བྱས་ན་མི་འགྲིག དཔེར་ན།
འཚམས་འདྲི་དང་། དྲིས་ལན། ཕེབས་དང་བཞུགས་གདན་འཇགས། སྐུ་
ཁམས་བཟང་ལྟ་བུའི་སྐད་ཆ་མི་སྣ་མཚོན་བྱེད་ལ་དགོས་པ་ཆུང་ཡང་ཟློས་གར་
ལ་མེད་དུ་མི་རུང་བ་ཞིག་ཡིན།
226



བརྩམས་སྒྲུང་གི་སྐད་ཆ་ནི་གོང་སྨོས་དེ་གསུམ་དང་མི་འདྲ་བ་ཞིག་ཡིན།
བརྩམས་སྒྲུང་གི་སྐད་ཆ་ནི་དོན་བརྗོད་རང་བཞིན་གྱི་སྐད་ཆ་ཡིན་པས་བརྩེ་དུང་
སྟོན་པ་དང་སྤྲོས་བཤད་རྒྱག་པའི་ཕན་ནུས་ལྡན་མོད་ཀྱི་དེའི་ཕན་ནུས་གཙོ་བོ་
ནི་མི་སྣ། བྱུང་རིམ། ཁོར་ཡུག་བཅས་ལྷུག་བརྗོད་བྱེད་རྒྱུ་དེ་ཡིན་ལ། མི་སྣའི་
འཚོ་བའི་སྣང་རིས་དང་བསམ་པའི་འཇིག་རྟེན་ཞིབ་འབྲི་བྱས་ཏེ། ཀློག་པ་པོ་
ལ་མི་དེ་དངོས་སུ་མཐོང་བ་དང༌། སྒྲ་དེ་དངོས་སུ་ཐོས་པ་དང༌། ཡུལ་དེར་
དངོས་སུ་སླེབས་པ་ལྟ་བུའི་སྣང་བ་ཞིག་བསྐྱེད་རྒྱུ་དང་མི་སྣའི་བསམ་ པའི་
དབང་དུ་འགྲོ་ཐུབ་པ་ཞིག་གཏོང་རྒྱུ་དེ་ཡིན། བརྩམས་སྒྲུང་གི་སྐད་ཆར་སྤྱིར་
རྒྱུན་སྤྱོད་ཀྱི་འབྲི་ཐབས་གཉིས་ཡོད་པ་སྟེ། གཅིག་ལ་སྐྱ་འབྲི་ཟེར། སྐྱ་འབྲི་
ཟེར་བ་ནི་སྲོལ་རྒྱུན་ལྷ་རིས་ནང་གི་སྣགས་རིས་ཁོ་ནར་བརྟེན་ནས་དཔེ་རིས་
འབྲི་བ་ལས་ཚོན་རྩི་མི་གཏོང་བའི་འབྲི་སྟངས་ཤིག་ལ་བཤད་མོད། བརྩམས་
སྒྲུང་གི་སྐད་ཆའི་ཆ་ནས་བཤད་ན། རྩོམ་མཁན་ གྱིས་སྣག་ཡིག་ཆེས་ཉུང་
བསྡུས་ཤིག་ལ་བརྟེན་ནས་མི་སྣ་དང་ཁོར་ཡུག་གི་གནས་ཚུལ་མཚར་ཆེ་བ་འབྲི་
བའི་ཐབས་ཤིག་ལ་བཤད་པ་དང༌། སྐྱེ་འབྲི་བྱས་ན་ཚིག་ཉུང་ཞིང་བསྡུས་ལ་
རྒྱན་གྱིས་མ་སྤྲད་ཀྱང་དོན་ལྡན་པ་ཞིག་ཡིན་དགོས། སྤྱིར་བརྩམས་སྒྲུང་ཐུང་
བའི་ནང་སྐུ་འབྲི་བྱེད་པའི་བྱེད་ཐབས་སྤྱོད་པ་ཅུང་མང་ངོ༌། །
གཅིག་ཤོས་ལ་ཞིབ་འབྲི་ཟེར། དེ་ཡང་རི་མོའི་སྐོར་གྱི་ཐ་སྙད་ཅིག་ཡིན་
ཏེ་ཕྲ་ཞིང་ཞིབ་པ་ཞིག་བྲིས་ཐོག་ཚོན་རྩི་བཏང་བ་ཞིག་ལ་ཟེར། བརྩམས་སྒྲུང་
གི་སྐད་ཆས་བྱེད་ཐབས་འདི་སྤྱད་དེ་སྣག་ཡིག་མང་པོས་མི་སྣ་དང་ཁོར་ཡུག་གི་
ངང་ཚུལ་ཞིབ་གསལ་ཞིག་འབྲི་རྒྱུ་དེ་ཡིན། འབྲི་ཐབས་དེ་སྤྱིར་བརྩམས་སྒྲུང་
རིང་བའི་ནང་བེད་སྤྱོད་བྱེད་པ་མང་ངོ་། །བརྩམས་སྒྲུང་ལ་ཟློས་གར་རྩོམ་རིག་
དང་མེ་འདྲ་བར་རིང་ཐུང་དང་འཁྲབ་སྟེགས་ཀྱི་ཚོད་འཛིན་མེད་ལ། དུས་ཚོད་
དང་བར་སྣང་གི་ཚོད་འཛིན་ཡང་མེད་པར་རང་དབང་ཅུང་ཆེ་བ་ཞིག་ཡིན། །
227



རྩོམ་རིག་གི་སྐད་ཆ་མཐའ་དག་ནི། དཔེར་ན། ཁྱབ་ཆེ་བའི་རྩོམ་རིག་
གི་སྐད་ཆ་ཡིན་ནའང་འདྲ། ཁྱབ་ཆུང་བའི་རྩོམ་རིག་གི་སྐད་ཆ་ཡིན་ནའང་
འདྲ་གང་ལྟར་དེ་དག་ཚང་མ་ནི་རང་ཚུགས་སུ་མི་དམངས་མང་ཚོགས་ཀྱི་ངག་
ཐོག་སྐད་ཆའི་ ཕྱི་རོལ་དུ་གནས་པའི་དམིགས་བསལ་ གྱི་སྐད་ཆ་ཞིག་གཏན་
ནས་མ་ཡིན་ལ་སྐྱེ་བོ་ཁྱད་འཕགས་ཅན་ཞིག་གིས་གསར་བསྐྲུན་བྱས་པ་ཞིག་
ཀྱང་མ་ཡིན་པར་དེ་ནི་མི་དམངས་མང་ཚོགས་ཀྱི་སྐད་ཆའི་ཐོག་ནས་བྱུང་བ་
ཞིག་དང་། མང་ཚོགས་ཀྱི་ཁ་སྐད་ཀྱི་རྨང་གཞིའི་ཐོག་ཏུ་རྒྱུན་ཆད་མེད་པར་
བསྲེག་བཅད་བརྡར་གསུམ་དང་ལས་སྣོན་བྱེད་རྒྱུ་བརྒྱུད་དེ་བྱུང་བ་ཞིག་ཡིན་པ་
མ་ཟད། དུས་ཡུན་རིང་པོའི་ལོ་རྒྱུས་ཀྱི་ཆུ་རྒྱུན་ནང་དུ་རིམ་བཞིན་ལེགས་གྲུབ་
དང་ཕུན་སུམ་ཇེ་ཚོགས་དང་འཕེལ་རྒྱས་བྱུང་བ་ཞིག་ཡིན། རྩོམ་རིག་གི་སྐད་
ཆའི་འབྱུང་གཞི་ནི་མང་ཚོགས་ཀྱི་ངག་ཐོག་སྐད་ཆ་དེ་ཡིན་པའི་སྐོར་ལ་ང་ཚོས་
གནད་དོན་ཕྱོགས་གཉིས་ནས་གསལ་བཤད་བྱེད་ཐུབ་པ་ཞིག་ཡིན་ཏེ། དང་
པོ། ཐོག་མར་མི་རིགས་གང་ཞིག་ལ་མཚོན་ནའང་མི་རིགས་དེ་གའི་རྩོམ་རིག་
གི་སྐད་ཆ་ནི། མི་རིགས་དེའི་མང་ཚོགས་ཀྱི་ངག་ཐོག་སྐད་ཆ་རྨང་གཞི་བྱས་
ནས་བྱུང་བ་ཞིག་ཡིན་ལ། སྤྱི་ཚོགས་ཀྱི་འཚོ་བའི་འཕེལ་རྒྱས་དང་མི་དམངས་
མང་ཚོགས་ཀྱི་ཁ་སྐད་དེ་རྒྱུན་ཆད་མེད་པར་ཕུན་སུམ་ཚོགས་སུ་འགྲོ་བ་དང་
བསྟུན་ནས་རྩོམ་རིག་གི་སྐད་ཆ་དེ་ཡང་རྒྱུན་ཆད་མེད་པར་འཕེལ་རྒྱས་དང་
ཕུན་སུམ་ཇེ་ཚོགས་སུ་འགྲོ་ཡི་ཡོད་པ་རེད།
སྐད་ཆ་ནི་མིའི་རིགས་ཕན་ཚུན་འབྲེལ་གཏུགས་བྱེད་པའི་ལག་ཆ་ལྟ་བུ་
ཞིག་ཡིན་པ་མ་ཟད། མིའི་རིགས་ཀྱི་འཇིག་རྟེན་འགོ་ཚུགས་པ་ནས་བཟུང་
སྐད་ཆ་བྱུང་ལ། དེ་ནི་གདོད་མའི་མི་རྣམས་ཀྱིས་ཐོན་སྐྱེད་ངལ་རྩོལ་བྱེད་པའི་
བརྒྱུད་རིམ་ནང་དུ་ཕན་ཚུན་བསམ་བློའི་བརྩེ་དུང་ཤོད་རེས་བྱེད་སྐབས་ལག་
བརྡ་བྱེད་པའི་རྨང་གཞིའི་ཐོག་ནས་རིམ་བཞིན་གྲུབ་པ་ཞིག་ཡིན་ལ། བརྗོད་
228



བྱེད་ཚིག་གི་སྒྱུ་རྩལ་ཞེས་པའི་རྩོམ་རིག་བྱུང་བའི་དུས་སུ་ཡང་ངག་ཐོག་གི་སྐད་
ཆ་དང་འབྲེལ་བ་དམ་པོ་ཡོད་པ་ཞིག་ཡིན། གདོད་མའི་སྤྱི་ཚོགས་ཀྱི་ནང་དུ་
ཐོག་མར་སྟབས་བདེའི་སྐད་ཆ་འགའ་ཞིག་ཐོན་པ་དང༌། དེས་ངག་ཐོག་སྐད་
ཆའི་ཐོག་ནས་གྲོང་ཚོའི་ནང་གི་ཐོན་སྐྱེད་ཀྱི་ལས་འགུལ་དང་རིག་གནས་ལ་
ཞབས་འདེགས་ཞུ་ཡི་ཡོད་པ་རེད། དེ་ལྟར་ཐོག་མའི་སྟབས་བདེའི་ངག་ཐོག་
གི་སྐད་ཆ་དེ་དག་གནའ་རབས་ཀྱི་ངལ་རྩོལ་མང་ཚོགས་ཀྱི་ཐོན་སྐྱེད་འཐབ་
རྩོད་བྱེད་པའི་ནང་དང་རྒྱུན་གཏན་གྱི་འཚོ་བའི་ནང་དུ་ཕན་ཚུན་བསམ་བློའི་
བརྩེ་དུང་བརྗེ་རེས་བྱེད་པའི་གལ་ཆེའི་ལག་ཆ་ཞིག་ཏུ་གྱུར་བ་མ་ཟད། དེ་དང་
ཆབས་ཅིག་ཁོ་ཚོས་རང་ཉིད་ཀྱིས་རེ་འདོད་མཚོན་པར་བྱེད་པ་དང༌། འོག་
འགྱུ་དང་འཆར་སྣང༌། ངལ་རྩོལ་གྱི་འཚོ་བ་རྣམས་བསྐྱར་དུ་ཐོན་པར་བྱེད་
པའི་བྱེད་ཐབས་ཤིག་ཏུ་གྱུར་པ་རེད། ཡང་བསྐྱར་གླེང་ན། མིའི་རིགས་ཀྱི་
ཆེས་ཐོག་མའི་རྩོམ་རིག་སྒྱུ་རྩལ་གྱི་བྱེད་སྒོ་དེ་ནི་ངག་ལམ་ནས་གསར་གཏོད་
བྱས་པ་ཞིག་ཡིན་པས། དེ་ནི་མང་ཚོགས་ཀྱིས་ངག་ཐོག་ནས་གསར་རྩོམ་བྱས་
པ་དེ་དང་འབྲེལ་བ་དམ་ཟབ་ཡོད་པ་ཞིག་ཡིན། །
གདོད་མའི་སྤྱི་ཚོགས་ཀྱི་རྩོམ་རིག་ནི་གདོད་མའི་མི་རྣམས་ཀྱིས་ཐོན་
སྐྱེད་ངལ་རྩོལ་བྱེད་པའི་བརྒྱུད་རིམ་ནང་དང་རང་བྱུང་ཁམས་ལ་འཐབ་རྩོད་
བྱེད་པའི་བརྒྱུད་རིམ་ནང་དུ་འཕེལ་རྒྱས་བྱུང་བ་ཞིག་རེད། རྩོམ་རིག་སྒྱུ་རྩལ་
གསར་དུ་བསྐྲུན་པའི་བྱ་བ་དེ་ནི་མི་རྣམས་ཀྱི་དངོས་པོའི་ཐོན་སྐྱེད་ཀྱི་འཚོ་བ་
དང་འབྲེལ་བ་དམ་ཟབ་ཡོད་པ་ཞིག་ཡིན། དཔེར་ན། 《སྲིད་པ་ཆགས་གླུ་》
ནི་བོད་ཀྱི་གདོད་མའི་སྤྱི་ཚོགས་ཀྱི་དཔེ་མཚོན་གྱི་རང་བཞིན་ལྡན་པའི་རྩོམ་
རིག་ཅིག་རེད། གླུ་ཚིག་འདིའི་ནང་དུ་རི་མཐོ་བ་དང་ལམ་ཀྱོག་པ། ས་བདེ་བ་
ལ་སོགས་པའི་རྒྱུ་མཚན་དང༌། འདབ་ཆགས་སོགས་ཀྱི་ཟེ་སྤུ་སོགས་ཇི་ལྟར་
བྱུང་ཚུལ། གནམ་ས་གཉིས་ཁ་དབྱེ་མཁན་སུ་ཡིན་པ། ཕོ་མོ་གཉིས་ཀྱི་རྟགས་
229



འབྱེད་མཁན་སུ་ཡིན་པ་ལ་སོགས་པའི་རང་བྱུང་ཁམས་ཀྱི་སྣང་ཚུལ་ལ་འགྲེལ་
བཤད་བརྒྱབ་པ་དང༌། གདོད་མའི་མི་རྣམས་ཀྱི་བསམ་བློའི་འདུ་ཤེས་མཚོན་
པར་བྱས་ཡོད་ལ། འགྲོ་བ་མིའི་རིགས་ཀྱི་རིགས་རྒྱུད་བྱུང་ཚུལ་གྱི་ངག་རྒྱུན་
ནང་དུ་བོད་ཀྱི་རིགས་རྒྱུད་ནི་སྤྲེའུ་དང་བྲག་སྲིན་མོ་གཉིས་འདུས་པ་ལས་བྱུང་
བར་བཤད་པ་དང་། དེ་དག་གིས་བོད་གངས་ཅན་གྱི་གདོད་མའི་སྤྱི་ཚོགས་ཀྱི་
རྩོམ་རིག་གྲུབ་པ་དང་གདོད་མའི་རྩོམ་རིག་དེ་དག་གིས་གདོད་མའི་མི་རྣམས་
ཀྱི་འཚོ་བ་དང་འདུ་ཤེས་འཛིན་སྟངས་མཚོན་པར་བྱས་ཡོད་པ་རེད། བོད་ཀྱི་
ལོ་རྒྱུས་ཀྱི་དུས་སྐབས་ངེས་ཅན་ཞིག་གི་རིང་ལ་ཆབ་སྲིད་སྒྲུང་དང་ལྡེའུ་གཉིས་
ཀྱི་བསྐྱངས་པ་ཡིན་ཟེར་བ་དང༌། སྒྲུང་དང་ལྡེའུ་གཉིས་ནི་བོད་གནའ་རབས་
ཀྱི་གདོད་མའི་ཆོས་ལུགས་གཉིས་ཡིན་ལ། བོད་གནའ་རབས་ཀྱི་གདོད་མའི་
སྤྱི་ཚོགས་སུ་བྱུང་བའི་ལྷ་སྒྲུང་གི་རྣམ་པ་ལྡན་པའི་རྩོམ་རིག་རིགས་མི་འདྲ་བ་
གཉིས་ཀྱང་རེད། སྐབས་འདི་ལ་《མ་སངས་ཀྱི་སྒྲུང་》དང་《ཨ་ཆགས་ཆགས་
ལ་ཆགས་དགུ།》《 ཨ་མཚར་མཚར་ལ་མཚར་དགུ་》གླུ་ཡང་བྱུང་ཡོད་པ་རེད།
གདོད་མའི་དུས་སུ་བྱུང་བའི་གླུ་དེ་དག་ནི་བོད་གངས་ཅན་གྱི་ཡུལ་དུ་འཚོ་བ་
རོལ་བའི་གདོད་མའི་མི་རྣམས་ཀྱི་ཐུན་མོང་གི་བློ་གྲོས་ལས་བྱུང་བ་ཞིག་ཡིན་ལ།
ཁོ་ཚོས་ཐུན་མོང་གིས་གསར་དུ་བསྐྲུན་པའི་ངག་ཐོག་གི་སྙན་ཚིག་ཀྱང་རེད།
ངག་ཐོག་གི་རྩོམ་རིག་དེ་དག་ནི་བོད་གདོད་མའི་རྩོམ་རིག་གི་གྲུབ་ཆ་གལ་ཆེན་
ཞིག་ཡིན་པ་དང་དེས་གདོད་མའི་མི་རྣམས་ཀྱི་འདུ་ཤེས་དང༌། བསམ་བློ།
དད་མོས་སོགས་མཚོན་ཡོད་པ་རེད། དེ་ལྟར་ངག་ཐོག་ནས་གསར་རྩོམ་བྱས་
པའི་སྐད་ཆ་དེ་དག་གིས་བྱ་དངོས་ག་གེ་མོ་ཞིག་དང་ཡང་ན་འཚོ་བ་ག་གེ་མོ་
ཞིག་མཚོན་པར་བྱེད་པ་དང་ཞབས་འདེགས་ཞུ་ཕྱིར་གཟུགས་བརྙན་ཅན་དུ་
འགྱུར་བར་བྱེད་ཀྱིན་ཡོད་ལ། དེར་ལས་སྣོན་དང་བཙོ་སྦྱང་བྱེད་དགོས་ཀྱི་ཡོད་
པར་བརྟེན་རང་ཉིད་ཀྱི་ཆོས་ཉིད་ལྡན་ཡོད་པ་ཞིག་ཡིན། དེ་ལྟར་སྤྱིར་བཏང་
230



གི་ངག་ཐོག་སྐད་ཆ་དང་བསྡུར་ཞིབ་ཅིག་བྱས་ཚེ། དེར་རང་ཉིད་ཀྱི་ཁྱད་ཆོས་
ལྡན་ཡོད་པ་རེད་ལ། དེ་ནི་ཆེས་ཐོག་མའི་རྩོམ་རིག་གི་སྐད་ཆ་ཡང་ཡིན། སྤྱི་
ཚོགས་ཀྱི་འཚོ་བའི་འཕེལ་རྒྱས་ལ་ གཞིགས་ཏེ། མི་རྣམས་ཀྱིས་ཕན་ཚུན་
བསམ་བློའི་བརྩེ་དུང་ཤོད་རེས་བྱེད་པ་དང༌། ཕྱི་རོལ་ཡུལ་དུ་གནས་པའི་སྣེ་
མང་རྙོག་འཛིང་ཆེ་ལ་ཆེས་ཕུན་སུམ་ཚོགས་པའི་བྱ་དངོས་རྣམས་མཚོན་པར་
བྱེད་པའི་ངག་ཐོག་གི་སྐད་ཆ་དེ་དག་ཀྱང་རྒྱུན་ཆད་མེད་པར་འཕེལ་རྒྱས་དང་
ཕུན་སུམ་ཚོགས་སུ་ཕྱིན་ཡོད་པ་རེད་ལ་ཉིན་བཞིན་རྒྱ་ཆེར་འགྲོ་བའི་སྤྱི་ཚོགས་
ཀྱི་འབྲེལ་ གཏུགས་ དང་ ཉམས་མྱོང་ གསོག་འཇོག་བྱེད་ པའི་ དགོས་མཁོར་
གཞིགས་ཏེ། མི་རིགས་ཁག་གི་ནང་དུ་སྔ་རྟིང་དུ་ཡི་གེའི་ཐོག་ནས་སྐད་ཆ་
ཕྱོགས་བསྒྲིགས་དང་ཟིན་བྲིས་བྱེད་པའི་ལས་ཀ་བྱས་ཡོད་པ་དང་། ཡི་གེ་བྱུང་
བ་ནས་བཟུང་ཆེས་རྒྱ་ཆེ་བའི་སྒོ་ནས་ཁྱབ་སྤེལ་དང་དུས་ཡུན་རིང་པོའི་ནང་དུ་
ཉར་ཚགས་བྱེད་ཐུབ་པའི་རང་བཞིན་དེ་བྱུང་བ་རེད། དེ་རྗེས་རྒྱུན་རིང་གི་ལོ་
རྒྱུས་འཕེལ་རིམ་ནང་དུ་མི་རྣམས་ཀྱིས་སྐད་ཆའི་སྟེང་ནས་སྤྱི་ཚོགས་ཀྱི་སྣང་
ཚུལ་མི་འདྲ་བ་དང་རང་འབྱུང་ཁམས་ཀྱི་སྣང་ཚུལ་མི་འདྲ་བ་ལ་ཆེས་རྒྱ་ཆེ་བའི་
རྩོམ་འབྲི་བྱེད་ཀྱི་ཡོད་པ་མ་ཟད། འཚོ་བའི་མཛེས་རིས་དང་བསམ་བློའི་བརྩེ་
དུང་སོགས་རྩོམ་འབྲི་བྱས་ཡོད་ པ་རེད། དེ་ལྟར་ཚན་རིག་གི་ གསུང་རྩོམ་
འབོར་ཆེན་ཞིག་ ཐོན་ཡོད་ལ། འགོད་བརྗོད་རྩོམ་ཡིག་དང་རྩོམ་རིག་གི་
བརྩམས་བྱ་འབོར་ཆེན་ཞིག་ཀྱང་ཐོན་ཡོད་པ་རེད། དེའི་སྟེང་ཡིག་ཐོག་གི་
སྐད་ཆ་དེ་ཡང་གོ་དོན་རྒྱ་ཆེ་བའི་རྩོམ་རིག་གི་སྐད་ཆའི་གྲུབ་ཆ་གཙོ་བོ་ཞིག་ཏུ་
གྱུར་ལ། རྩོམ་རིག་གི་སྐད་ཆ་དེ་དག་ཀྱང་མི་དམངས་མང་ཚོགས་ཀྱི་ངག་ཐོག་
སྐད་ཆ་དང་ཁ་བྲལ་ཞིང་ཁེར་རྐྱང་དུ་གནས་ཐུབ་པའི་དམིགས་བསལ་གྱི་སྐད་
ཆའི་རིགས་ཤིག་གཏན་ནས་མ་ཡིན། ལོ་རྒྱུས་ཐོག་ཏུ་བྱུང་བའི་དོན་དངོས་
གྲངས་ལས་འདས་པ་ཞིག་གིས་ར་སྤྲོད་བྱེད་ཐུབ་པར། མི་རིགས་གང་ཞིག་གི་
231



ཡིག་ཐོག་གི་སྐད་ཆ་དེ་དག་ནི་མི་དམངས་མང་ཚོགས་ཀྱི་ངག་ཐོག་སྐད་ཆའི་
རྨང་གཞིའི་ ཐོག་ནས་འཕེལ་རྒྱས་ཕྱིན་པ་ཞིག་ཡིན་པ་མ་ཟད། དེའི་སྐད་
གདངས་དང་། ཚིག་མཛོད། བརྡ་སྤྲོད་རིག་པའམ་སུམ་རྟགས་སོགས་ཀྱི་
འགྲོ་ལུགས་དང་གྲུབ་གཞི་ཚང་མ་ནི་མི་དམངས་མང་ཚོགས་ཀྱི་ངག་ཐོག་སྐད་
ཆ་ལས་བྱུང་བ་ཞིག་ཡིན་ལ། མི་དམངས་མང་ཚོགས་ཀྱི་ངག་ཐོག་གི་སྐད་ཆ་དེ་
རྒྱུན་ཆད་མེད་པར་ཕུན་སུམ་ཇེ་ཚོགས་དང་འཕེལ་རྒྱས་འགྲོ་བར་གཞིགས་ཏེ་
ཡིག་ཐོག་གི་སྐད་ཆ་དེ་དག་ཀྱང་རྒྱུན་ཆད་མེད་པར་འཕེལ་རྒྱས་དང་ཕུན་སུམ་
ཚོགས་སུ་ཕྱིན་པ་ཞིག་ཡིན། དེར་བརྟེན་སྤྱི་ཚོགས་ཀྱི་འཚོ་བའི་ནང་དུ་མི་
རྣམས་ཀྱིས་ཤེས་རྟོགས་དང་ལེན་བྱེད་ཐུབ་པ་བྱུང་སྟེ། སྤྱི་ཚོགས་ཀྱི་མཐུན་
འབྲེལ་བྱ་རྒྱུའི་ཐད་ནུས་པ་ཆེས་ཆེར་འདོན་སྤེལ་བྱེད་ཀྱི་ཡོད་པ་རེད། །
ལོ་རྒྱུས་འཕེལ་རྒྱས་དང་འཕོ་འགྱུར་ལ་གཞིགས་ཏེ་ཡིག་ཐོག་གི་སྐད་ཆ་
ཁག་གཅིག་དུས་རབས་ཀྱི་དབང་གིས་ཤིན་ཏུ་གོ་ཁག་པར་གྱུར་པའི་མིང་ཚིག་
དང་སྐྱེ་སྟོབས་ཀྱི་དཔལ་དེ་ཙམ་མེད་པའི་མངོན་བརྗོད་སོགས་རིམ་བཞིན་མེད་
པར་འགྱུར་འགྲོ་བ་དང་། ཡང་མི་དམངས་མང་ཚོགས་ཀྱི་ངག་ཐོག་གི་སྐད་
ཆའི་ནང་ནས་བྱུང་བའི་སྐྱེ་སྟོབས་ཀྱི་དཔལ་འབར་བའི་སྐད་ཆ་གསར་པ་རིམ་
བཞིན་མང་དུ་འགྲོ་གི་ཡོད་ རྐྱེན་དེ་དང་དུས་མཚུངས་ཡིག་ ཐོག་གི་སྐད་ཆ་
གསར་པ་ཞིག་ཐོན་གྱི་ཡོད་པ་རེད། །
གཉིས་པ། གྲུབ་འབྲས་ཆེན་པོ་ཐོབ་ཡོད་པའི་རྩོམ་པ་པོ་ཚང་མས་ག་
དུས་ཡིན་རུང་ངལ་བར་མི་འཛེམས་པར་འབད་བརྩོན་ཆེན་པོས་མི་དམངས་
མང་ཚོགས་ཀྱི་སྐད་ཆར་སློབ་སྦྱོང་བྱེད་པ་དང༌། སྙིང་བཅུད་ལེན་པ་མ་ཟད།
མང་ཚོགས་ཀྱི་ངག་ཐོག་སྐད་ཆའི་རྨང་གཞིའི་ཐོག་ཏུ་རྩོམ་རིག་གི་སྐད་ཆ་ཞུན་
བརྡར་བྱས་ཏེ་གསར་དུ་ཐོན་པ་བྱེད་ཀྱི་ཡོད། དཔེར་ན། རྩོམ་པ་པོ་སངས་
རྒྱས་རྒྱལ་མཚན་གྱིས་བརྩམས་པའི་《 མི་ལ་རས་པའི་རྣམ་ཐར་》དང་《 མི་ལའི་
232



མགུར་འབུམ།》 མདོ་མཁར་ཚེ་རིང་དབང་རྒྱལ་གྱིས་བརྩམས་པའི་《 གཞོན་
ནུ་ཟླ་མེད་ཀྱི་གཏམ་རྒྱུད།》 ས་སྐྱ་པཎྜི་ཏས་བརྩམས་གནང་བའི་《 ས་སྐྱ་
ལེགས་བཤད་》སོགས་གནའ་རབས་ཀྱི་གྲགས་རྩོམ་དེ་དག་གི་ནང་དུ་མང་
ཚོགས་ཀྱི་ སྐད་ ཆ་འབོར་ཆེན་ཞིག་ གི་ སྙིང་ བཅུད་ཚུར་ལེན་བྱས་ ཡོད་ ལ།
《གླིང་གེ་སར་རྒྱལ་པོའི་སྒྲུང་》ནང་དེ་བས་ཀྱང་མང་བ་ཞིག་བླངས་ཡོད་པ་མ་
ཟད། བོད་རིགས་ཀྱི་སྐད་ཡིག་གི་ནོར་བུའི་བང་མཛོད་ལྟ་བུ་ཞིག་ཡིན་པ་དང་།
གཞུང་ཚད་རྒྱ་ཆེ་ལ། ཚིག་ཚོགས་རྨད་དུ་བྱུང་བའི་སྒྱུ་རྩལ་འདི་ལྟ་བུ་ནི་འཛམ་
གླིང་གི་རིག་གནས་གཏེར་མཛོད་ནང་གི་ནམ་ཡང་ཉམས་པར་མི་འགྱུར་བར་
འོད་ཟེར་ལྷམ་མེར་འཚེར་བའི་ནོར་བུ་ཞིག་ཡིན། རྩོམ་པ་པོ་དེ་དག་གིས་བོད་
རིགས་ཀྱི་སྐད་ཆ་ཕུན་སུམ་ཇེ་ཚོགས་དང་འཕེལ་རྒྱས་འགྲོ་རྒྱུར་ལེགས་སྐྱེས་
ཕུལ་ཡོད་པ་རེད། མི་དམངས་མང་ཚོགས་ཀྱི་ངག་ཐོག་སྐད་ཆ་དེས་རྩོམ་རིག་
སྒྱུ་རྩལ་གྱི་སྐད་ཆ་ཕུན་སུམ་ཚོགས་སུ་འགྲོ་བ་དང་། འཕེལ་རྒྱས་འགྲོ་རྒྱུར་གལ་
ཚེའི་དོན་སྙིང་ལྡན་ཡོད་པ་ཞིག་ཡིན་རྐྱེན་སྔ་རབས་ནས་བཟུང་ཕུལ་བྱུང་རྩོམ་
པ་པོ་རྣམས་ཀྱིས་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུར་གཙིགས་
ཆེན་བྱེད་ཀྱི་ཡོད་པ་རེད། ཀའོ་ཨེར་ཅིས་“ བག་ཆགས་ཀྱི་བུ་རྫི་དང་། འཁོར་
ལོ་གཏོང་མཁན། ཉ་པ། གྲོང་གསེབ་ཀྱི་རྔོན་པ་རྒྱག་མཁན་དང་དེ་མིན་འཚོ་
བ་དབུལ་ཞིང་ཕོངས་པས་མི་རྣམས་ཀྱིས་རྩོམ་རིག་གི་སྐད་ཆ་འཕེལ་རྒྱས་འགྲོ་
རྒྱུར་ཤུགས་རྐྱེན་ཆེན་པོ་ཞིག་བཞག་མྱོང་ཡོད་པ་རེད།” (《རྩོམ་རིག་སྒྱུ་རྩལ་
སྐོར་གླེང་བ་》ཤོག་གྲངས་333 - 334ལ་གསལ་)ཅེས་གསུངས་ཡོད་པ་
གོང་སྨོས་ཀྱི་རྒྱུ་མཚན་དེ་དག་ནས་ང་ཚོས་མཐོང་ཐུབ་པར་རྩོམ་རིག་
འཕེལ་རྒྱས་འགྲོ་བའི་ལོ་རྒྱུས་དང༌། ཕུལ་བྱུང་རྩོམ་པ་པོ་རྣམས་ཀྱིས་ལག་ལེན་
དངོས་ཀྱི་ཉམས་མྱོང་ཐོག་ནས་རྩོམ་རིག་གི་སྐད་ཆ་དེ་ནི་མི་དམངས་མང་
233



ཚོགས་ཀྱི་ངག་ཐོག་སྐད་ཆའི་ནང་དུ་རྩ་བ་གཏིང་ཟབ་པོ་ཞིག་ཚུགས་ཡོད་པ་ར་
འཕྲོད་བྱེད་ཐུབ་ལ། ངག་ཐོག་གི་སྐད་ཆ་དེ་ནི་རྩོམ་རིག་གི་སྐད་ཆའི་འབྱུང་
ཁུངས་ཡིན་པ་ཡང་དངོས་ར་འཕྲོད་ཐུབ་པ་ཞིག་ཡིན། དེས་ན་མི་དམངས་
མང་ཚོགས་ཀྱི་ངག་ ཐོག་སྐད་ཆའི་འབྱུང་ གཞི་ གསོན་པོ་དེ་ལས་ཁ་བྲལ་ཚེ།
རྩོམ་རིག་གི་སྐད་ཆ་དེ་ཡང་མ་འོངས་པར་སྐམ་པོ་དང་། རེངས་པོར་འགྱུར་
འགྲོ་ངེས་ཡིན་རྐྱེན། རྒྱུན་ཆད་མེད་པར་མི་དམངས་མང་ཚོགས་ཀྱི་སྐད་ཆར་
སློབ་སྦྱོང་དང་ཞིབ་འཇུག་སྙིང་བཅུད་ལེན་པ་བཅས་བྱས་ན་གཞི་ནས་རྩོམ་རིག་
གི་སྐད་ཆ་དེ་ནམ་ཡང་རྣམ་པ་གསར་ཞིང་སྐྱེ་སྟོབས་ཀྱི་དཔལ་འབར་བ། ཕུན་
སུམ་ཚོགས་ཤིང་སྐྱེ་འཕེལ་གྱི་ནུས་པས་ཁེངས་པ་ཞིག་ཡོང་ཐུབ་ངེས་ཡིན་ནོ། །
མ་གཞི་རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་ཐོག་གི་
སྐད་ཆ་དེ་འདི་ལྟ་བུའི་འབྲེལ་བ་དམ་ཟབ་ཡོད་པ་ཞིག་ཡིན་ཡང་རྩོམ་རིག་གི་
སྐད་ཆ་དང་མི་དམངས་མང་ཚོགས་ཀྱི་ངག་ཐོག་གི་སྐད་ཆ་དེ་གཅིག་ཏུ་རྩི་
བའམ་མཚུངས་རྟགས་རྒྱག་མི་རུང་ངོ་། །
མི་དམངས་མང་ཚོགས་ཀྱི་ངག་ཐོག་གི་སྐད་ཆ་དེ་དག་ནི་ཆེས་ཕུན་སུམ་
ཚོགས་ པ་ དང༌། གསོན་ཉམས་ ལྡན་ པ། སྐྱེ་སྟོབས་ ཀྱི་ དཔལ་ འབར་ བ།
མཚོན་ནུས་ཆེ་ཤོས་ལྡན་ཡོད་པ་ཞིག་ཡིན་ཡང་། དེ་དག་བཙོ་སྦྱང་དང་ལས་
སྣོན་མ་བྱས་པའི་གོང་དུ་དེ་དག་ནང་ཐབས་ཆག་དང་ཁ་གསལ་མ་ཡིན་པ།
ཁུངས་གཙང་མ་ཡིན་པའི་གྲུབ་ཆ་ལྡན་ཡོད་པ་ཞིག་ཡིན། རྩོམ་པ་པོས་མང་
ཚོགས་ཀྱི་སྐད་ཆའི་ནང་ནས་རོ་བཅུད་རྣམས་ལེན་དགོས་པ་ལས་སྟབས་བདེ་
པོའི་ངང་ནས་ཇི་མ་ཇི་བཞིན་འདྲ་སྤོས་བྱེད་རྒྱུ་དེ་མ་ཡིན་པར་ངེས་པར་དུ་
གཟབ་ནན་གྱིས་དེ་དག་ལ་དབྱེ་ཞིབ་དང༌། གདམས་གསེས་བཅས་བྱས་པ་
བརྒྱུད་དེ། གསོན་ཉམས་དོད་ཅིང་མཚོན་ནུས་ཆེ་ཤོས་ལྡན་པའི་སྙིང་བཅུད་
རྣམས་ལེན་དགོས་པ་རེད། མི་དམངས་མང་ཚོགས་ཀྱི་སྐད་ཆའི་ནང་དུ་ཡུལ་
234



སྐད་དང་འདྲེས་པའི་ཐ་སྙད་མང་པོ་ཞིག་ཚུད་ཡོད་པར་བརྟེན་རྩོམ་པ་པོས་
གནས་ཚུལ་མི་འདྲ་བ་ལ་གཞིར་བཟུང་སྟེ་གདམས་གསེས་དང་བཙོ་སྦྱང་བྱེད་
དགོས་པ་ལས་དེ་དག་འགུལ་བསྐྱོད་དང་བཟོ་བཅོས་གཏན་ནས་མི་བྱེད་པར་
རང་སོར་འཇོག་པའམ་བེད་སྤྱོད་བྱེད་རྒྱུ་མེད་པ་རེད། རྒྱུ་མཚན་ནི་མི་མང་ཆེ་
བས་གོ་དོན་གསལ་ཤེས་ཐུབ་པའི་རྨང་གཞིའི་ཐོག་སྐད་ཆ་བེད་སྤྱོད་བྱ་དགོས་
པ་དང་མི་སྣའི་གཟུགས་བརྙན་གྱི་ཁྱད་ཆོས་མངོན་གསལ་དོད་པོ་ཡོང་ཕྱིར་
དགོས་པའི་དབང་གིས་ཡུལ་སྐད་འགའ་རེ་བེད་སྤྱོད་བྱས་ཆོག་ཀྱང་། གཙོ་བོ་
ནི་མི་མང་ཆེ་བས་གོ་ཐུབ་པ་ཞིག་བྱ་དགོས། དཔེར་ན། རྒྱུན་གཏན་སྐད་ཆ་
ཤོད་སྐབས་་“ ག་རེ་ཟ།” “ ཨ་ནི་ཨ་ནི།” ཟེར་བ་སོགས་ཁ་རྒྱུན་ཏུ་འཇགས་ཏེ་
མང་པོ་ཤོད་ཀྱི་ཡོད་པས། རྩོམ་རིག་གི་སྐད་ཆའི་ནང་དུ་དེ་ཙམ་བསྐྱར་ཟློས་
བྱེད་པའི་དགོས་པ་མེད། གནད་དོན་དེ་དག་ནས་རྩོམ་རིག་གི་སྐད་ཆ་དང་མི་
དམངས་མང་ཚོགས་ཀྱི་ངག་ཐོག་སྐད་ཆ་གཉིས་འབྲེལ་བ་དམ་པོ་ཡོད་པ་ཞིག་
ཡིན་རུང་དེ་དག་ལ་དབྱེ་བ་མེད་པ་ཞིག་མ་ཡིན་པས། རྩོམ་རིག་གི་ནང་དུ་སྐད་
ཆ་དེ་དག་སྟབས་བདེའི་ངང་ནས་འདྲ་སྤོས་དང་འགོད་བྲིས་བྱེད་རྒྱུ་དེ་མ་ཡིན་
པར་ངེས་པར་དུ་དྭངས་སྙིགས་ཕྱེ་བ་དང་ལས་སྣོན་བྱེད་པའི་རྒྱུད་རིམ་ཡོད་
དགོས་པ་ཞིག་ཡིན། རྩོམ་རིག་གི་སྐད་ཆ་ནི་མི་དམངས་མང་ཚོགས་ཀྱི་ངག་
ཐོག་སྐད་ཆའི་རྨང་གཞིའི་ཐོག་ཏུ་བཙོ་སྦྱང་དང་གདམས་གསེས་བྱས་པ་ལས་
བྱུང་བ་ཞིག་ཡིན་རྐྱེན་མི་དམངས་མང་ཚོགས་ཀྱི་ངག་ཐོག་སྐད་ཆའི་སྙིང་བཅུད་
རྣམས་གཅིག་སྡུད་བྱས་པ་ཞིག་ཡིན་པ་དང་། དེས་མི་རིགས་རང་ཉིད་སྐད་ཆ་
འཕེལ་རྒྱས་དང་ཕུན་སུམ་ཇེ་ཚོགས་སུ་འགྲོ་བ་དང་སྐད་ཆ་ཚད་ལྡན་ཅན་དུ་
འགྱུར་བར་སྐུལ་འདེད་ཀྱི་ནུས་པ་ཆེན་པོ་ཞིག་ཐོན་གྱིན་ཡོད་པས་མི་རྣམས་
ཀྱིས་གཟེངས་སུ་ཐོན་པའི་རྩོམ་པ་པོ་རྣམས་“ སྐད་ཆའི་མཁས་དབང་ཆེན་མོ་
དང་“ སྐད་ཆའི་སློབ་དཔོན་ཆེན་མོ་” ཞིག་ཏུ་རྩིས་ཀྱི་ཡོད་པ་རེད། ཁོ་ཚོས་
235



གསར་བསྐྲུན་གྱི་རང་བཞིན་ལྡན་པའི་ངལ་རྩོལ་ལ་བརྟེན་ནས་བོད་མི་རིགས་ཀྱི་
སྐད་ཆ་ཕུན་སུམ་ཚོགས་སུ་འགྲོ་བ་དང་འཕེལ་རྒྱས་ལ་ལེགས་སྐྱེས་ཆེན་པོ་ཕུལ་
ཡོད་པ་དེ་ཡིན།
མི་རྣམས་ཀྱིས་ཕྱི་རོལ་ཡུལ་གྱི་འཇིག་རྟེན་ལ་ངོས་འཛིན་བྱེད་པ་དང་།
མི་རྣམས་ཀྱི་བསམ་བློའི་བརྩེ་དུང་དང་སེམས་ཁམས་ཀྱི་འགུལ་སྐྱོད་སོགས་དེ་
དག་ཚང་མ་ནི་སྐད་ཆ་ངེས་ཅན་ཞིག་བེད་སྤྱད་དེ་འགོད་བརྗོད་དང་དཔྱད་གཞི་
ཞིག་གྲུབ་པར་བྱེད་ཀྱི་ཡོད་པ་རེད་ལ། སྐད་ཆ་བརྒྱུད་དེ་དེ་མཚོན་པ་བྱེད་ཀྱི་
ཡོད་པ་རེད། དེར་བརྟེན་སྐད་ཆའི་ལེགས་ཞན་དེས་བསམ་བློའི་བརྩེ་དུང་
མཚོན་པ་བྱ་རྒྱུར་ཐད་ཀའི་འབྲེལ་བ་ཡོད་པ་ཞིག་ཡིན། འཇུ་མི་ཕམ་རྒྱ་མཚོ་
ཡིས་“ མ་བཏབ་གནད་དུ་ཟུག་པའི་མཚོན། །མ་འཐུང་ ཁོང་དུ་སོང་བའི་
སྨན། །མ་ ཟོས་ཡིད་འཕྲོག་ སྦྲང་རྩིའི་ རོ། ། ཚིག་ གི་ ཁྱད་ པར་ རྣམས་ ལ་
ཡོད། ”ཅེས་དང༌། “ འཇིག་རྟེན་འཇུག་ལྡོག་བྱ་བ་རྣམས། །ངག་གི་ལམ་
ནས་ཤེས་བྱེད་ཕྱིར། །སྨྲ་བའི་ཚིག་རྣམས་གང་ལའང་། །སྐྱོན་ཡོན་བསམ་སྟེ་
སྨྲ་བར་བྱ། །”ཞེས་གསུངས་པ་དང༌། སྐད་ཆ་ནི་དོན་གསལ་བར་བྱེད་པའི་
གནད་འགག་ཆེན་པོ་ཞིག་ཡིན་པ་དེ་ནན་བཤད་གནང་ཡོད་པ་རེད་ལ། ཨུ་རུ་
སུའི་གྲགས་ཅན་རྩོམ་པ་པོ་ཀའོ་ཨེར་ཅིས་“ སྐད་ཆ་ནི་དོན་དངོས་མཐའ་དག་
གི་བསམ་བློའི་ཕྱི་གོས་དེ་ཡིན། འོན་ཀྱང་དོན་དངོས་དེ་དག་གི་རྒྱབ་ཕྱོགས་སུ་
སྤྱི་ཚོགས་ཀྱི་དོན་སྙིང་དེ་སྐུངས་པར་བྱས་ཡོད་ལ། བསམ་བློ་དེ་རིགས་ཚང་
མའི་ནང་རྒྱུ་མཚན་འགའ་རེ་འདུས་ཡོད། གང་ལགས་ཤེ་ན། འགའ་རེས་
ཀྱིས་བསམ་བློ་འདི་ལྟར་ཞིག་ཡིན་པ་ལས། དེ་ལྟར་ཞིག་མ་ཡིན་པ་དེ་རེད།
རྩོམ་ཡིག་གི་དམིགས་ཡུལ་ནི་མངོན་གསལ་དོད་ལ་ཕུན་སུམ་ཚོགས་པའི་སྒོ་
ནས་དོན་དངོས་ཀྱི་ལྐོག་གྱུར་དུ་གནས་པའི་སྤྱི་ཚོགས་ཀྱི་འཚོ་བའི་གལ་ཆེའི་
དོན་སྙིང་རྩོམ་འབྲི་བྱ་རྒྱུ་དེ་ཡིན། དེར་བརྟེན་ངེས་པར་དུ་ཁ་གསལ་པོ་དང་
236



ཉིང་ཁུ་འདེམས་བསྡུས་བྱས་པའི་སྐད་ཆ་དང་ཡི་གེ་ཡོད་དགོས་པ་ཞིག་ཡིན་
ནོ། །”(《རྩོམ་རིག་སྐོར་གླེང་བ་》ཞེས་པའི་ཤོག་གྲངས332ལ་གསལ་)
ཞེས་གསུངས་ཡོད་པ་རེད། རྒྱུན་གཏན་གྱི་འཚོ་བའི་ནང་དུ་མི་རྣམས་ཀྱིས་
ཕན་ཚུན་གླེང་མོལ་བྱེད་སྐབས་སྤྱིར་བཏང་ཐོག་སྐད་ཆ་གསལ་པོ་དང༌། ཤེས་
རྟོགས་བྱེད་ཐུབ་པ། གསོན་ཉམས་དོད་པ་བཅས་ཀྱི་རེ་བ་བྱེད་ཀྱི་ཡོད་པ་མ་
ཟད། སོ་སོས་བརྗོད་དགོས་པའི་གནད་དོན་དེ་དག་མི་གཞན་གྱིས་གསལ་པོ་
གོ་ཐུབ་རྒྱུར་བརྩོན་ལེན་བྱེད་ཀྱི་ཡོད་པ་རེད། །
འོན་ཏེ་རྣམ་ཀུན་རེ་བ་དེ་རིགས་ནི་ཧ་ཅང་ནན་པོ་ཞིག་མ་ཡིན། རྒྱུ་
མཚན་ནི་ནམ་རྒྱུན་འཚོ་བའི་ནང་མི་ཕན་ཚུན་གཏམ་གླེང་བྱེད་སྐབས་སྐད་ཆ་
ཤོད་མཁན་རང་ངོས་ཀྱི་ཆ་རྐྱེན་དང་སྐད་ཆ་བཤད་ཡུལ་གྱི་ཁོར་ཡུག་མི་འདྲ་
བའི་དབང་གིས་སྐད་ཆར་བསྐྱར་ཟློས་མང་བ་དང་། སྙན་འཇེབས་ཀྱི་རོ་ནུས་
དེ་ཙམ་མེད་པ། བརྡ་སྤྲོད་རིག་པའམ་སུམ་རྟགས་ཀྱི་འགྲོ་ལུགས་དང་མི་
མཐུན་པའི་གྲུབ་ཆ་འགའ་རེ་ཡོད་སྲིད་ལ། ཕན་ཚུན་གླེང་མོལ་བྱེད་ པའི་
སྐབས་སུ་ཡང་ལག་པའི་ཕྱག་རྒྱ་དང་གདོང་ངོས་ཀྱི་རྣམ་འགྱུར་སོགས་ཀྱི་རོགས་
རམ་ལ་བརྟེན་པའི་བྱེད་ ཐབས་ཀྱི་ཐོག་ནས་རང་ཉིད་ཀྱི་བསམ་བློ་དེ་མཚོན་
པར་བྱེད་ཀྱི་ཡོད། དེར་བརྟེན་ཕན་ཚུན་གླེང་མོལ་བྱེད་སྐབས་རྟག་ཏུ་སྐད་ཆ་
ཁག་གཅིག་བསྡུས་པའམ་སྐུངས་འགྲོ་གི་ཡོད་པ་རེད། ཡིག་ཐོག་ནས་མཚོན་
པར་བྱས་པའི་ གསུང་རྩོམ་དང་རྩོམ་ཡིག་ཡིན་ནའང་འདྲ། དེ་དག་ནི་མི་
རྣམས་ཀྱིས་ཕྱི་རོལ་ཡུལ་གྱི་འཇིག་རྟེན་ལ་ངོས་འཛིན་དང་མཚོན་པར་བྱས་པའི་
འབྲས་བུ་ཞིག་ཡིན་རྐྱེན་ངེས་པར་དུ་ཟང་ཟིང་ཆེ་བ་དང༌། བསྐྱར་ཟློས་མང་བ།
གསལ་པོ་མ་ཡིན་པ། བརྡ་སྤྲོད་རིག་པ་དང་མ་མཐུན་པའི་གྲུབ་ཆ་རྣམས་དོར་
གྱི་ཡོད་པ་རེད། །
མདོར་ན། རྩོམ་རིག་གི་སྐད་ཆ་དང་མི་དམངས་མང་ཚོགས་ཀྱི་ངག་
237



ཐོག་གི་སྐད་ཆ་དེ་གཉིས་ཕན་ཚུན་འབྲེལ་བ་དམ་ཟབ་ཡོད་པ་ཞིག་ཡིན་ལ། དེ་
གཉིས་ཀྱི་ཁྱད་པར་ཡང་མངོན་གསལ་དོད་པོ་ཡོད་པ་ཞིག་ཡིན། མང་ཚོགས་
ཀྱི་ངག་ཐོག་གི་སྐད་ཆ་དང་ཁ་བྲལ་ཚེ། རྩོམ་རིག་གི་སྐད་ཆར་འབྱུང་གཞི་མེད་
པ་ཟད། རིམ་བཞིན་སྐྱེ་འཕེལ་གྱི་ནུས་པ་མེད་པར་རེངས་པོར་འགྱུར་འགྲོ་རྒྱུ་
དེ་ཡིན་པ་དང་། འགུལ་སྐྱོད་དང་བཟོ་བཅོས་གཏན་ནས་མི་བྱེད་པར་ངག་
ཐོག་གི་ སྐད་ཆ་རྣམས་ཇི་ བཞིན་ དུ་ བཀོད་ པ་ དང་། དེར་ དགོས་ ངེས་ ཀྱི་
གདམས་གསེས་དང་བཙོ་སྦྱང་བྱེད་པའི་ལས་སྣོན་མ་བྱས་ཚེ། རྩོམ་རིག་གི་
སྐད་ཆའི་ཁུངས་གཙང་གི་རང་བཞིན་དང་མཚོན་བྱེད་ཀྱི་ནུས་པར་གནོད་སྐྱོན་
ཡོད་པ་མ་ཟད། སྐད་ཆ་ཚད་ལྡན་དུ་འགྱུར་བ་བྱེད་རྒྱུར་ཡང་ཕན་པ་མེད་པ་
ཞིག་ཡིན་ནོ།།
གཉིས་པ། རྩོམ་རིག་གི་སྐད་ཆའི་ཁྱད་ཆོས་སྐོར།
རྩོམ་རིག་སྒྱུ་རྩལ་གྱི་ཁྱད་ཆོས་ནི་གཟུགས་བརྙན་ལ་བརྟེན་ནས་འཚོ་བ་
མཚོན་པར་བྱེད་ཀྱི་ཡོད་པ་རེད། དེས་ངེས་པར་དུ་ཆེས་ཕུན་སུམ་ཚོགས་པ་
དང་། གཟུགས་བརྙན་གསོན་ཉམས་ལྡན་པའི་འཚོ་བའི་དཔེ་རིས་འབྲི་བ་
དང༌། སྒྱུ་རྩལ་གྱིས་ཡིད་འགུགས་པའི་ནུས་པ་ལྡན་དགོས་པ་མ་ཟད། ཀློག་པ།
པོའི་ བརྩེ་དུང་གི་ཡུལ་ ཁམས་ ལ་ སེམས་འགུལ་ཐེབས་ པ་ཞིག་བྱེད་ དགོས།
རྩོམ་རིག་གི་སྐད་ཆའི་ཁྱད་ཆོས་ནི་སྤྱིར་བཏང་རྩོམ་ཡིག་གི་སྐད་ཆ་དང་བསྡུར་
ན་མི་འདྲ་བའི་ཁྱད་ཆོས་ལྡན་ཡོད་པ་ཞིག་ཡིན་ནོ། ། །
སྐད་ཆ་གཟུགས་སྣང་ཅན་དུ་བསྒྱུར་དགོས་པ།
རྩོམ་རིག་གི་སྐད་ཆའི་ཁྱད་ཆོས་གཙོ་བོ་ཞིག་ནི་སྐད་ཆ་གཟུགས་སྣང་
ཅན་དུ་བསྒྱུར་རྒྱུ་དེ་ཡིན། རྩོམ་རིག་སྒྱུ་རྩལ་གྱིས་ཕྱི་རོལ་ཡུལ་གྱི་བྱ་དངོས་ཀྱི་ངོ༌
238



བོ་རྣམས་མཚོན་པར་བྱེད་དགོས་པ་དང་། འོན་ཏེ་ངོ་བོ་འདི་དག་ནི་དམར་
རྗེན་དུ་བརྗོད་པ་ཞིག་མ་ཡིན་པར་དེ་ནི་སྣེ་མང་རྙོག་འཛིང་ཅན་གྱི་སྣང་ཚུལ་
རྣམས་ཞིབ་ཕྲའི་སྒོ་ནས་རྩོམ་འབྲི་དང་མཚོན་པར་བྱེད་པའི་བརྒྱུད་རིམ་ནང་
ནས་རིམ་གྱིས་ངོ་བོ་དེ་དག་གསལ་སྟོན་བྱ་དགོས་པ་རེད། ང་ཚོས་ཤེས་གསལ་
ལྟར། སྣང་ཚུལ་རང་ངོས་ལ་ཡང་ཕྱོགས་མང་པོའི་ཐད་ཀྱི་ཞིབ་ཕྲའི་ཁྱད་ཆོས་
སྣེ་མང་ཚུད་ཡོད་པ་ཞིག་ཡིན། དཔེར་ན། “ ཉི་མ་” ཞེས་ པའི་ དངོས་
གཟུགས་འདིར་མཚོན་ན། ཤར་ཕྱོགས་ནས་ཤར་བ་དང༌། ནུབ་ཕྱོགས་སུ་
ནུབ་པར་འགྱུར་བ་དང༌། དུས་ཚོད་ ཀྱི་ ཐོག་ཞོགས་ པ་ དང༌། ཉིན་གུང་།
དགོང་དྲོ་སོགས་ཀྱི་འགྱུར་བ་དང༌། རེག་བྱའི་ཐད་ཚ་བ་དང་གྲང་བ་སོགས་ཀྱི་
ཞིབ་ཕྲའི་ཁྱད་ཆོས་ལྡན་ཡོད་པ་ཞིག་ཡིན། དེར་བརྟེན། རྩོམ་པ་པོས་ཉི་མ་
རྩོམ་འབྲི་བྱེད་སྐབས་“ ཉི་མ་” ཞེས་པའི་ཐ་སྙད་འདི་ཁོ་ན་བེད་སྤྱོད་མ་བྱས་
པར་གང་ལ་གང་འཚམས་ཀྱིས་མངོན་བརྗོད་ནང་གི་ཐ་སྙད་འགའ་རེ་བེད་སྤྱོད་
བྱས་ན་སྙན་འཇེབས་ཀྱི་རོ་ནུས་ལྡན་པ་ཞིག་ཡོང་ཐུབ་ཀྱི་རེད། དེ་ལྟར་རྩོམ་
རིག་ནང་དུ་བརྗོད་པར་བྱ་བའི་བྱ་དངོས་གང་ཞིག་ཡིན་རུང་དེར་ཞིབ་ཕྲའི་རྩོམ་
འབྲི་བྱས་ཏེ་དེ་དག་གི་ཁྱད་ཆོས་ཇི་བཞིན་དུ་ཀློག་པ་པོའི་འདྲེན་བྱེད་ལམ་དུ་
མངོན་སུམ་གསལ་རྗེན་དུ་འདྲེན་ཐུབ་པ་བྱ་དགོས་སོ། །རྩོམ་རིག་གི་སྐད་ཆ་
དེ་ངེས་པར་དུ་གཟུགས་སྣང་ཅན་དུ་བསྒྱུར་བའི་དགོས་པ་ནི། ཀློག་པ་པོའི་
མིག་ལམ་དུ་རང་ཉིད་ཀྱིས་གཟུགས་དང་། སྒྲ་དང་། དྲི། རོ། རེག་བྱ་
བཅས་དངོས་སུ་མྱོང་ཐུབ་པ་དང༌། འཆར་སྣང་སྐྱེ་ཐུབ་པའི་ ཕྱིར་དུ་སྐད་ཆ་
གཟུགས་སྣང་ཅན་དུ་བསྒྱུར་དགོས་པ་རེད། དཔེར་ན། དུང་དཀར་བློ་བཟང་
འཕྲིན་ལས་ཀྱིས་མཛད་པའི་སྙན་ངག་ནང་འདི་ལྟར་བྲིས་ཡོད་པ་སྟེ།
“ དེ་ཚེ་ནོར་འཛིན་དགའ་མའི་བཞིན་རས་ལ། །མུན་པའི་གོས་ཀྱིས་
སྒྲིབ་པ་གསལ་བའི་ཆེད། །ཉ་རྒྱས་འོད་དཀར་འཕྲོ་བའི་རི་བོང་ཅན། །མྱུར་
239



བའི་འགྲོས་ཀྱིས་གོ་ལའི་མཐའ་ནས་འཁོར། །འོན་ཏང་ཆེས་མྱུར་གོ་ལའི་བང་
རྩལ་ལ། །མྱུར་བའི་འགྲོས་ཀྱིས་གོ་ལའི་མཐའ་ནས་འཁོར། །འགྲན་པར་མི་
ནུས་སྐྱེངས་པའི་ཟོལ་གྱིས་ནི། །རེས་འགའ་གསལ་ལ་རེས་འགའ་མི་གསལ་
བའི། །འཕེབ་འགྲིབ་སྒྱུ་མའི་རོལ་གར་ཅི་ཡང་སྟོན། །”(《 སྙན་ངག་ལ་
འཇུག་ཚུལ་ ཚིག་ རྒྱན་ རིག་ པའི་ སྒོ་ འབྱེད་》ཅེས་ པའི་ ཤོག་ གྲངས་51ལ་
གསལ།) ཞེས་པ་འདིའི་ནང་གི་སྐད་ཆ་ཕལ་ཆེ་བ་གཟུགས་སྣང་ཅན་དུ་བསྒྱུར་
ཡོད་རྐྱེན་ཀློག་པ་པོར་རྗེས་དྲན་སྐྱེད་ཐུབ་པ་དང༌། ཟླ་བའི་ཁྱད་ཆོས་ཤིན་ཏུ་
གསལ་བ་ཞིག་མཚོན་པར་བྱས་ཡོད། ཡང་《གླིང་གེ་སར་རྒྱལ་པོའི་སྒྲུང་》ནང་
དུ། “ མེ་ལྕེ་སྟག་ཕྲུག་མཆོང་མཆོང་ གྱིས། །སྦུད་པ་ གཡག་རྒོད་ངར་ངར་
གྱིས། །དུ་བ་ལྷོ་སྤྲིན་ཐིབ་ཐིབ་གྱི། །ཇ་རླུངས་སྨུག་པ་སྐྱིལ་ སྐྱིལ་གྱིས། །བྱ་
གཞག་ སེར་ བ་ འབབ་ འབབ་ ཀྱིས། ། སྐྱེར་ བ་ ཕོ་ རོག་ ཡིན་ པས་ སྒོང་ན་
འབར། །ཚེར་མ་རྒྱལ་འགོང་ཡིན་པས་མནན་ན་འབར། །རིལ་མ་ཐེའུ་རངས་
ཡིན་པས་གཏོར་ན་འབར། །སྤེན་མ་དགྲ་བོ་ཡིན་པས་གཅུས་ན་འབར། །
གཤགས་དཀར་དཔའ་བོ་ཡིན་པས་བརྩིགས་ན་འབར། །ཤུག་པ་གྲོགས་པོ་
ཡིན་པས་འཕྱར་ན་འབར། །མར་རྡོག་བློན་པོ་ཡིན་པས་ཆེ་ན་བཟང་། །ཚ་
རྒོད་དྲོ་ མཆོག་ ཡིན་ པས་ རན་ ཙམ་ ཐོབ། །”(《 བདུད་ འདུལ་》ཤོག་
གྲངས24ལ་གསལ་)ཅེས་པ་དང༌། ཡང་།
“ རི་གླང་ཆེན་འཕྲེད་ལ་ཉལ་འདྲ་གཅིག་ཡོད། དེའི་གཡས་སུ་སྦྲུལ་
ནག་ཐུར་དུ་རྒྱུགས་འདྲའི་ཟམ་པ་གཅིག་ཡོད། དེའི་ཕར་སོང་ན་དཀར་པ་འོ་
མ་འདྲ་བའི་མཚོ་ཞིག་ཡོད། དེར་ཕར་སོང་བའི་རྒྱང་རིམ་ཙམ་ན་རི་ཕག་ནག་
གི་ཟེ་འདྲ་བ་ཞིག་ཡོད་” ཅེས་པ་ལྟ་བུ་ནི་རྩོམ་རིག་ གི་སྐད་ཆ་དེ་རྣམས་
གཟུགས་སྣང་ཅན་དུ་བསྒྱུར་པར་བྱས་ཡོད་ལ། དེ་བཞིན་དུ་《ཧོར་གླིང་གཡུལ་
འགྱེད་》ནང་དུ། “ སྡོང་པོ་གཏིང་ནས་མ་སྐྱེས་ན། །ལོ་མ་འཁྲུངས་ལོ་ཅི་ལ་
240



ཡོད། །ལྗང་ཆུང་གཞི་ནས་མ་སྐྱེས་ན། །འབྲས་བུ་སྨིན་ཐབས་ཅི་ལ་ཡོད། །
ལྷོ་སྤྲིན་བྱང་ལ་མ་སོང་ན། །བ་མོ་འབབ་དོན་ཅི་ལ་ཡོད། །གུར་དཀར་ཨ་
རྣམས་མ་འགུལ་ན། །ཧོར་དམག་ཆས་དོན་ཅི་ལ་ཡོད། །” ཅེས་པ་འདིར་
ལྗང་ཆུ་ས་གཞི་ནས་ལེགས་པོ་ཞིག་མ་སྐྱེས་ཚེ་འབྲས་བུ་ནི་ཡོང་བའི་ཐབས་དང་
བྲལ་ལོ་ཞེས་པ་སོགས་སྒྲུབ་བྱར་བྱས་ནས་དེའི་སྒྲུབ་བྱེད་དུ་གུར་དཀར་རྒྱལ་
པོས་འབྲུག་མོ་འཕྲོག་སེམས་སྐྱེས་ཏེ་འགུལ་བསྐྱོད་མ་བྱས་ན་ཧོར་དམག་གླིང་
ལ་ཡོང་དོན་མེད་ཅེས་པའི་དོན་ཞིག་བཀོད་དེ་ཚིག་ལྷག་པར་མཛེས་པར་བྱས་
ཡོད་ལ། ཡང་“ ཧོར་སེར་དུག་གི་རྒྱ་མཚོ་ནས། །ཐང་རྩེ་གསེར་གྱི་མེ་ཏོག་
འཁྲུངས། །མདའ་ཉག་ཕྲན་གསེར་གྱི་ལོ་འདབ་རྒྱས། །རྩོལ་དྲུག་གསེར་གྱི་
འབྲས་བུ་སྨིན། །” ཅེས་པ་འདིར་ཧོར་སེར་དུ་དཔའ་བོ་ཐང་རྩེ་འཁྲུངས་ཏེ་
མདའ་འཕེན་པར་མཁས་ཤིང་རྩལ་དྲུག་ལ་བྱང་བའི་གནས་ཚུལ་དེ། དུག་གི་
རྒྱ་མཚོའི་ནང་ནས་གསེར་གྱི་མེ་ཏོག་འཁྲུངས་ཏེ་ལོ་འདབ་རྒྱས་ཤིང་གསེར་གྱི་
འབྲས་བུ་སྨིན་པ་རེད་ཅེས་པ་དང་། ཡང༌། “ ཞལ་ངོ་གནམ་ནག་ལང་ལང་།
སྤྱན་འབྲས་གློག་དམར་འཚུབ་འཚུབ་” ཅེས་པ་འདིར་ཞལ་ངོ་སྤྲིན་ནག་གི་
གཟུགས་སུ་བཀོད་པ་དང༌། སྤྱན་མིག་གློག་དམར་གྱི་གཟུགས་སུ་བཀོད་དེ་
དོན་དམ་དུ་སྣང་ངུ་གཡུ་སྟག་དེ་ཉིད་ཁོང་ཁྲོ་ལངས་ཏེ་གདོང་ནག་པོར་གྱུར་པ་
དང༌། སྤྱན་མིག་ཀྱང་ཁྲོས་པའི་དབང་གིས་དམར་པོར་གྱུར་པའི་རྣམ་འགྱུར་
དེ་གསལ་ལེར་བཀོད་ཡོད་པ་རེད། དེ་བཞིན་དུ་《བདུད་འདུལ་》ལས། “ གླུ་
འདི་ཡི་གླུ་ངོ་མ་ཤེས་ན། །ཡིད་མུན་པ་སེལ་བའི་སྒྲོན་མེ་ཡིན། །དོན་མི་འཆར་
གསལ་བའི་མེ་ལོང་ཡིན། །” ཞེས་པ་འདིར་ཡིད་ཀྱི་རྨོངས་པ་དེ་མུན་པའི་
གཟུགས་དང་གླུ་འདི་སྒྲོན་མེའི་གཟུགས་སུ་བཀོད་ཅིང་། དོན་མི་འཆར་དེ་
དོན་མི་རྟོགས་པ་དེ་གཟུགས་ཀྱི་རྣམ་པའི་གཟུགས་སུ་བཀོད་པ་དང༌། གླུ་དེ་
གསལ་བའི་མེ་ལོང་གི་གཟུགས་སུ་བཀོད་ནས་དོན་གླུ་འདིས་ཡིད་ཀྱི་རྨོངས་པ་
241



སེལ་ཐུབ་པ་དང་མ་རྟོགས་པའི་དོན་གསལ་བར་བྱེད་ ཐུབ་པར་བསྟན་པས།
རྗོད་བྱེད་ཀྱི་ཚིག་མཛེས་ཤིང་བརྗོད་བྱའི་དོན་ལྷག་པར་གསལ་བར་བྱས་ཡོད་པ་
རེད་ལ། ཡང་“ ཚིག་ངན་ཉུང་ཡང་མི་སེམས་དཀྲུག །མེ་སྟག་ཆུང་ཡང་རི་བོ་
འཚིག །” ཅེས་པ་ལྟ་བུར་ཚིག་རྐང་གཉིས་ཀྱིས་ཚན་རིག་དང་མཐུན་པའི་སྒོ་
ནས་བྱ་དངོས་གོང་འཕེལ་གྱི་ཆོས་ཉིད་སྤྱི་བསྡོམས་བྱས་ཤིང་། མི་རྣམས་ཀྱིས་
དེར་དོགས་ཟོན་བྱེད་དགོས་པའི་ཐ་ཚིག་སྒྲོག་པ་དང་། དེ་ནི་དངོས་འབྲེལ་
“ ཚིག་ཉུང་གཏམ་གྱི་མེ་ལོང་དུ། དོན་མང་གཟུགས་ཀྱི་རྣམ་པ་ཤར།” ཞེས་པ་
དེ་རང་ཡིན། གོང་སྨོས་ཀྱི་དཔེར་བརྗོད་དེ་དག་གིས་རྩོམ་རིག་གི་སྐད་ཆ་དེ་
གཟུགས་སྣང་ཅན་དུ་བསྒྱུར་ཡོད་རྐྱེན། ཀློག་པ་པོར་ཚོར་སྣང་གཏིང་ཟབ་ཅིག་
འཇོག་ཐུབ་པ་མ་ཟད། སྒྱུ་རྩལ་གྱི་ཡིད་འགུགས་པའི་ནུས་པ་ཆེས་ཆེར་ལྡན་
ཡོད་པ་ཞིག་ཡིན་ལ། ལྷག་ པར་ དུ་སྙན་ངག་གི་རིག་པའི་ནང་དུ་སྐད་ཆ་
གཟུགས་སྣང་ཅན་དུ་བསྒྱུར་རྒྱུར་དེ་བས་གཙིགས་ཆེན་བྱེད་ཀྱི་ཡོད་པ་རེད།
དཔེར་ན། བོད་མཁས་པ་དགེ་ལེགས་རྣམ་རྒྱལ་གྱིས། “ ནེའུ་གསིང་གཡུ་ཡི་
མཎྜལ་ཕྱིས་འདྲར་སྔོ། །མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ། །བུང་
བའི་མགྲིན་སྒྲ་རྒྱུད་མངས་ལྟར་སྙན་པའི། །དཔྱིད་ཀྱི་དུས་འདི་ལྷ་ཡུལ་ལྟ་བུར་
མཛེས། །”ཞེས་པ་ལྟ་བུའོ། །རྩོམ་རིག་གི་སྐད་ཆ་དེ་གཟུགས་སྣང་ཅན་དུ་
བསྒྱུར་བར་བྱས་ཚེ། ཀློག་པ་པོའི་འདྲེན་ལམ་དུ་བྱ་དངོས་ཇི་བཞིན་དུ་གསལ་
སྟོན་བྱེད་ཐུབ་པ་མ་ཟད། མིག་ཤེས་ཀྱི་གཟུགས། རྣ་ཤེས་ཀྱི་གཟུགས། འདུ་
ཤེས་ཀྱི་གཟུགས། ལུས་ཤེས་ཀྱི་གཟུགས། སྣ་ཤེས་ཀྱི་གཟུགས། ལྕེ་ཤེས་ཀྱི་
གཟུགས་ལ་སོགས་པའི་སྐད་ཆའི་གཟུགས་སྣང་དེ་ཀློག་མཁན་གྱི་ཡིད་ལ་མི་དེ་
དངོས་སུ་མཐོང་བའམ། སྒྲ་དངོས་སུ་ཐོས་པའམ། ཡུལ་དེར་རང་ཉིད་དངོས་
སུ་སླེབས་པ་ལྟ་བུའི་སྣང་བ་བསྟེར་ཐུབ་བོ། །སྔོན་བྱོན་མཁས་དབང་དག་གིས་
རྩོམ་རིག་གི་སྐད་ཆ་དེ་སྙན་འཇེབས་ཀྱི་རོ་ནུས་ལྡན་ལ་གཟུགས་སྣང་ཅན་ཏུ་
242



བསྒྱུར་རྒྱུའི་ཐད་ངལ་བར་མི་འཛེམས་པར་འབད་བརྩོན་ལྷོད་མེད་གནང་ཞིང་
གྲུབ་འབྲས་ཡང་ལེགས་པོ་ཐོབ་ཡོད་པ་རེད། གཞུང་ལུགས་གང་ཞིག་ཡིན་ཡང་
དེ་ནི་མེད་པ་ནས་ཡོད་པར་འགྱུར་བ་དང༌། གཏིང་མི་ཟབ་པ་ནས་ཟབ་པ། ཆ་
མི་ཚང་བ་ནས་ཚང་བ་སོགས་སུ་འཕེལ་རྒྱས་འགྲོ་བ་ཞིག་ཡིན་ལ། དེ་དག་
ཐམས་ཅད་མི་རྣམས་ཀྱི་དངོས་པོའི་འཚོ་བ་དང་བསམ་བློའི་འཚོ་བ་བཅས་དང་
འབྲེལ་བ་དམ་པོར་ཡོད་པ་མ་ཟད། ལག་ལེན་ཁྲོད་ནས་དར་རྒྱས་གོང་འཕེལ་
བྱུང་བ་ཞིག་རེད། དཔེར་ན། སྙན་ངག་རིགས་པའི་གཞུང་ལུགས་ཀྱང་དེ་དང་
འདྲ་བར། དང་ཐོག་ངལ་རྩོལ་ལས་སྒྲ་གདངས་བྱུང་བ་དང་། སྒྲ་གདངས་ཀྱི་
འགྲོས་དེ་ནི་དབྱངས་ཡིན་ལ། སྐད་ཆ་བྱུང་བའི་རྗེས་སུ་དབྱངས་དེ་ཚིག་ལ་
སྦྱར་བས། གླུ་དང་སྙན་ངག་བྱུང་ཞིང༌། ཡི་གེ་བྱུང་རྗེས་ཡིག་ཐོག་གི་སྙན་ངག་
བྱུང་བ་དང་རིམ་གྱིས་གླུ་པ་དང་སྙན་ངག་མཁས་པ་དག་བྱུང་བ་རེད།
རྩོམ་རིག་གི་སྐད་ཆ་གཟུགས་སྣང་ཅན་དུ་བསྒྱུར་བར་བྱེད་པའི་ཞིབ་
ཕྲའི་ཐབས་ཤེས་ཕྱོགས་བསྡུས་ཤིག་བྱས་ན་སྤྱིར་བཏང་ཐོག་ཁག་གཉིས་སུ་དབྱེ་
ཆོག་སྟེ། གཅིག ཐད་ཀར་ཏུ་ཇི་མ་ཇི་བཞིན་དུ་རྩོམ་འབྲི་བྱེད་རྒྱུ་དེ་ཡིན་པ་
དང༌། དེ་ནི་བབ་ཆགས་པའི་སྐད་ཆ་བེད་སྤྱད་དེ་འབྲི་བྱའི་ཡུལ་རྣམས་ཐད་
ཀར་དུ་རྩོམ་འབྲི་བའི་ཐབས་ཤེས་དེ་ཡིན། གཉིས། དངོས་པོ་ཞིག་དཔེར་
བཀོད་ནས་དངོས་པོ་གཞན་ཞིག་གསལ་བར་བྱེད་པའམ་ཡང་ན་གཞན་བརྒྱུད་
དང་བརྒྱུད་ཤུགས་ལ་བརྟེན་ནས་རྩོམ་འབྲི་བྱེད་རྒྱུ་ཡིན་པ་དང་། དེ་ནི་བྱ་
དངོས་དེ་དང་འདྲ་བའི་བྱ་དངོས་གཞན་འགའ་ཞིག་གི་ཁྱད་ཆོས་མཉམ་དུ་
བསྲེས་པ་དང་། དཔེ་རྒྱན་དང་གཟུགས་རྒྱན་སོགས་ཀྱི་ཐབས་ལ་བརྟེན་ནས་
རྩོམ་འབྲི་བྱེད་དགོས་པ་མ་ཟད། རྩོམ་ཡིག་གི་སྐད་ཆ་དེ་དག་གཟུགས་སྣང་
ཅན་དུ་བསྒྱུར་ཐུབ་པའམ་ཚད་གཞི་དེའི་ཐོག་ཏུ་སླེབས་ཐུབ་པའི་དམིགས་ཡུལ་
བཅངས་ཏེ་རྩོམ་འབྲི་བྱེད་པའི་ཐབས་ཤེས་དེ་རེད། དཔེར་ན། ཐུའུ་ཀན་བློ་
243



བཟང་ཆོས་ཀྱི་ཉི་མས་མཛད་པའི་སྙན་ངག་ནང་འདི་ལྟར་བྲིས་ཡོད་པ་སྟེ།
“ ཡིད་ འོང་ སྐྱེ་ ཚལ་ དོ་ ར་ རུ། ། དབྱིབས་ ལེགས་ མདངས་མཛེས་ པདྨའི་
ཚོགས། །ལྡེམ་ལྡེམ་གཡོ་བའི་ཟློས་གར་གྱིས། ། གཟུགས་འཛིན་ཡ་མཚན་
ལྟད་མོ་ངོམས། །བྱིའུ་ སྐྱུར་སྐྱུར་སྐད་འབྱིན་ཞིང་། །བུང་བ་དིར་དིར་ གླུ་
དབྱངས་ལེན། ། ཕུ་ཆུ་ལྷུང་ལྷུང་སྒྲ་སྒྲོག་པ། ། སྒྲ་འཛིན་ཡུལ་ དུ་སྙན་ཞིང་
འཇེབས། །མགྱོགས་འགྲོ་སེར་བུའི་ཕོ་ཉ་ཡིས། །མངའ་འབངས་མེ་ཏོག་སྣ་
ཚོགས་ལས། །བསུང་ཞིམ་བཅའ་ཁྲལ་ཀུན་བསྡུས་ཏེ། །དྲི་འཛིན་རྒྱལ་པོར་
སྐྱེས་སུ་འབུལ། །འབྲས་ལྡན་ལྗོན་པ་བཟང་པོའི་ཚོགས། །ཡལ་ག་དུད་པའི་
ལག་སྟབས་ཀྱིས། །སྣ་ཚོགས་འབྲས་བུ་མངར་ པོའི་ ཟས། ། སྟོབ་ པས་ རོ་
འཛིན་ཚིམས་པར་བྱེད། །རི་སྐྱིབས་ནོར་བུའི་ཕུགས་ཡང་སུ། །སྔོ་ལྗང་རྩྭ་ཡི་
སྟན་བཤམས་ཏེ། ། ཤིང་ལོའི་གཟབ་མོ་གཡོབ་པ་ནི། །རེག་འཛིན་མགྲོན་དུ་
འབོད་པ་བཞིན། ” ཞེས་མཛད་པ་འདིའི་ནང་འདོད་ཡོན་ལྔ་ལ་སྦྱར་ཏེ་སྐྱེད་
མོས་ཚལ་གྱི་རྣམ་ཚུལ་གསལ་བར་བསྟན་པ་དང་། རྩོམ་ཡིག་གི་སྐད་ཆ་རྣམས་
ཀྱང་གཟུགས་སྣང་ཅན་ཏུ་བསྒྱུར་ཡོད་རྐྱེན་ཀློག་པ་པོ་རྣམས་ལ་གཟུགས་ཀྱི་
ཚོར་སྣང་དང༌། སྒྲའི་ཚོར་སྣང་། དྲིའི་ཚོར་སྣང་། རོའི་ཚོར་སྣང་། རེག་ཚོར་
དང༌། མཐོང་ཚོར་གྱི་རྣམ་པ་ཅི་རིགས་སྐྱེ་ཐུབ་པ་མ་ཟད། སྐད་ཆ་འདི་དག་
ནི་ཆེས་ཕུལ་དུ་བྱུང་བ་དང་ལེགས་པར་གྲུབ་པ་ཞིག་ཡིན་ནོ། །
སྐད་ཆ་གཟུགས་སྣང་ཅན་དུ་བསྒྱུར་བར་བྱ་རྒྱུ་ནི་མི་སྣའི་ལས་དབང་
དང་། འདུན་པ་དང་ལྷག་པར་དུ་མི་སྣའི་གཤིས་རྒྱུད་མཚོན་པར་བྱེད་པ་དང་།
མི་སྣའི་གཟུགས་བརྙན་གསར་བསྐྲུན་བྱེད་རྒྱུར་མེད་དུ་མི་རུང་བའི་བྱེད་ཐབས་
ཤིག་ཡིན། རྩོམ་རིག་གསར་རྩོམ་གྱི་ནང་དོན་ནི་འཚོ་བའི་སྣང་ཚུལ་འགའ་
ཤས་སྟབས་བདེའི་ངང་ནས་གང་དྲན་དུ་འཇོག་པ་ཞིག་མ་ཡིན་པར་སྒྱུ་རྩལ་གྱི་
ཐོག་ནས་ཐག་ གཅོད་དང་བསྡུ་རུབ་བཀོད་སྒྲིག་བྱས་པ་ལས་བྱུང་བ་དང་།
244



རྩོམ་པ་པོས་བློ་ལ་གང་དྲན་གྱིས་ནང་དོན་བརྩམས་རྒྱུ་མེད་ལ། མི་སྣའི་གཤིས་
རྒྱུད་དང་འབྲེལ་མེད་ཀྱིས་ནང་དོན་འགའ་རེས་བཙན་འགེལ་ཡང་བྱེད་རྒྱུ་མེད་
པར་མི་སྣའི་གཤིས་རྒྱུད་དང་མཐུན་པའི་གཏན་ཚིགས་རིག་པ་དེས་མི་དང་མིའི་
དབར་གྱི་འབྲེལ་བའི་ཆོས་ཉིད་ལ་གཞིགས་ཏེ། བརྗོད་བྱ་གདམས་གསེས་དང་
རབ་བཏགས་དང་སྒྲིག་བཀོད་བྱེད་ཀྱི་ཡོད་པ་རེད། དེ་དག་ཚང་མ་ནི་སྐད་ཆ་
རེ་རེ་བཞིན་ལ་བརྟེན་ནས་སྒྲུབ་དགོས་པ་མ་ཟད། སྐད་ཆ་དེ་དག་ཀྱང་ངེས་
པར་དུ་གཟུགས་སྣང་ཅན་དུ་བསྒྱུར་ཏེ་མི་སྣའི་གཤིས་རྒྱུད་མཚོན་པར་བྱེད་
དགོས་པ་རེད། དཔེར་ན། རྩོམ་པ་པོ་སངས་རྒྱས་རྒྱལ་མཚན་གྱིས་བརྩམས་
པའི་《མི་ལ་རས་པའི་རྣམ་ཐར་》ནང་དུ་མཐུའི་རྟགས་དེ་མཐོང་སྐབས་དགའ་
བ་གནོན་མི་ཐུབ་པ་ཞིག་སྐྱེས་པའི་སྣང་ཚུལ་འདི་ལྟར་བྲིས་ཡོད་པ་སྟེ་“ ཨ་མས་
བདེན་ནམ་མི་བདེན་སྙམ་དགའ་དྲགས་ལངས་ཏེ་བལྟས་པས། ཨ་ཁུའི་ཁྱིམ་
ས་ཚུབ་འཕྱུར་རེ་བ་དང༌། ལུང་བ་ངུ་ཅིག་ཐེག་ཐེག་པ་མཐོང་སྟེ། ཧ་ལས་པ་
ལྟར་དགའ་ནས། དེའི་ཚེ་ཨ་མས་དབྱུགས་པ་རིང་པོ་ཞིག་གིས་རྩེར་གོས་ཧྲུལ་
བསྐྱོན་ཏེ་འཕྱར་ནས། སྐད་ཆེན་པོས་གསོལ་ལོ་མཆོད་ཅིག་ལྷ་བླ་མ་དཀོན་
མཆོག་གསུམ་ཁོ་དེ་ཡུལ་མི་ཁྱིམ་མཚེས་པ་ཀུན་མི་ལ་ཤེས་རབ་རྒྱལ་མཚན་ལ་བུ་
སྐྱེས་ཨེ་འདུག ང་མྱང་ཚ་དཀར་རྒྱན་གྱིས་གོས་ཧྲུལ་གྱོན། ལྟོ་ངན་ཟོས་ནས་
བུའི་རྒྱགས་སྦྱངས་པ་ལ་དོན་བྱུང་ཨེ་འདུག་ལྟོས་དང་། དང་པོ་ཨ་ཁུ་དང་ཨ་ནེ་
གཉིས་ན་རེ་མ་སྨད་ཚོ་མང་ན་དམག་དྲོངས། ཉུང་ན་མཐུ་ཐོངས་ཟེར་བ་བྱས་
སོ། །ད་ཉུང་བའི་མཐུ་བཏང་བས་མང་བའི་དམག་ལས་ལྷག་པ་ཞིག་བྱུང་
ངོ༌། །བར་གྱི་ནོར་ལ་ལྟོས། ལར་མ་ཤི་ཚེ་རིང་བྱུང་ཙ་ན། བུས་བསྟན་པའི་
ལྟད་མོ་འདི་འདྲ་མཐོང་བའི་དུས་བྱུང་བ་ཡིན། ང་མྱང་ཚ་དཀར་རྒྱན་ལ་ད་
ལན་ལས་ཉམས་དགའ་བ་ཨེ་ཡོང་ལྟོས་དང་ཟེར་”(《རྣལ་འབྱོར་གྱི་དབང་
ཕྱུག་ཆེན་པོ་མི་ལ་རས་པའི་རྣམ་མགུར་》ཅེས་པའི་ཤོག་གྲངས་39ལ་གསལ་)
245



ཞེས་པ་དེ་ནས་ཡུམ་མྱང་ཚ་དཀར་རྒྱན་ནི་བློ་བརྟན་འགྱུར་མེད་དང་། གཞན་
ལ་མགོ་མི་སྒུར་བ། འཐབ་རྩོད་ཀྱི་དཔའ་ཉམས་ལྡན་པ། དཀའ་ཐུབ་ཆེ་བ།
སྤྱང་གྲུང་འཛོམས་པའི་ཁོ་མོའི་གཤིས་རྒྱུད་དང་བྱེད་ཚུལ་རྣམས་ཟླ་གཟུགས་ཆུ་
ལ་འཆར་བའམ་གཟུགས་ལངས་གྲིབ་ཐོན་ལྟ་བུའི་ཚོར་སྣང་ཞིག་ང་ཚོའི་མིག་
ལམ་དུ་ལྷང་ངེར་འཆར་ཐུབ་པའི་སྒྱུ་རྩལ་གྱི་ནུས་པ་ཆེན་པོ་ཞིག་ཐོན་ཡོད་པ་
རེད། །
རྩོམ་རིག་སྒྱུ་རྩལ་ གྱི་རྩོམ་ཡིག་ གཅིག་ གམ་ བརྩམས་དེབ་ གཅིག་ ལ་
མཚོན་ན་རྟག་ཏུ་དེའི་ནང་དུ་བརྗོད་གཞི་དང༌། བརྗོད་དོན་གཙོ་བོ། མི་སྣ།
བྱུང་རིམ་གྱི་གྲུབ་ཆ་དང་། རྩོམ་ལུགས་སམ་རྩོམ་ཐབས། སྐད་ཆའི་རྣམ་པའི་
རྐྱེན་སོགས་ལས་གྲུབ་པ་བྱས་པ་ཡིན། རྩོམ་རིག་གི་སྐད་ཆ་ནི་རྩོམ་ཡིག་གྲུབ་པ་
བྱེད་པའི་རྒྱུ་རྐྱེན་ཞིག་ཡིན་ཞེས་བརྗོད་པ་དང༌། ཡང་སྙིང་རྩོམ་ཡིག་གི་ནང་
གནས་བབས་ཇི་འདྲ་ཞིག་བཟུང་གི་ཡོད་དམ་ཞེ་ན། དེ་ཡང་བརྗོད་བྱ་ནི་རྩོམ་
ཡིག་གི་རྨང་གཞི་ཡིན་པ་དང༌། བརྗོད་དོན་གཙོ་བོ་ནི་རྩོམ་ཡིག་གི་བླ་སྲོག་ཡིན་
ཞེས་པ་དང་། མི་སྣ་ནི་རྩོམ་ཡིག་གི་གཙོ་གནད་ཡིན་ཞེས་དང་། བྱུང་རིམ་ནི་
རྩོམ་ཡིག་གི་ཁྲག་རྩ་ཡིན་ཞེས་དང༌། སྒྲིག་བཀོད་ནི་རྩོམ་ཡིག་གི་རུས་སྒྲོམ་ཡིན་
ཞེས་བརྗོད་ན། སྐད་ཆ་ནི་རྩོམ་ཡིག་གི་ཤ་ཤེད་དེ་ཡིན་ཞེས་བརྗོད་ཆོག མི་
གཅིག་ལ་མཚོན་ན་ཤ་ཤེད་མེད་ན་མི་འགྲིག་པ་བཞིན་དུ་རྩོམ་ཡིག་ཡང་སྐད་ཆ་
དང་ཁ་འབྲལ་ཐབས་གཏན་ནས་མེད་པ་ཞིག་ཡིན། རྩོམ་ཡིག་གི་བརྗོད་གཞི་
དང༌། ལྟེ་བའི་བསམ་པ། མི་སྣ་དང་བྱུང་རིམ། སྒྲིག་བཀོད་སོགས་གལ་ཆེན་
ཇི་འདྲ་ཞིག་ཡིན་རུང་དེ་དག་ཐམས་ཅད་སྐད་ཆ་དང་བྲལ་ཚེ་མཚོན་ཐབས་
གཏན་ནས་མེད་པ་ཞིག་ཡིན། མ་གཞི་རྩོམ་རིག་གི་སྐད་ཆ་ནི་རྣམ་པའི་རྒྱུ་རྐྱེན་
ཞིག་ཡིན་རུང་། རྩོམ་ཡིག་གི་གྲུབ་ཆའི་ནང་དུ་ཆེས་གལ་ཆེ་བའི་གནས་བབས་
ཤིག་བཟུང་ཡོད་པ་མ་ཟད། སྐད་ཆ་མེད་ན་ནི་རྩོམ་རིག་སྒྱུ་རྩལ་གྱི་རྩོམ་ཡིག་
246



《
/
ཡང་ཡོང་མི་ཐུབ་པ་ཞིག་ཡིན་ནོ། །དོན་སྙིང་དེའི་ཐོག་ནས་ཨུ་རུ་སུའི་གྲགས་
ཅན་རྩོམ་པ་པོ་ཀའོ་ཨེར་ཅིས་“ རྩོམ་རིག་གི་ཐོག་མའི་རྒྱུ་ཆ་ཨང་དང་པོ་ནི་སྐད་
ཆ་ཡིན་”ཞེས་གསུངས་ཡོད་པ་རེད། རྩོམ་པ་པོ་ཞིག་ལ་མཚོན་ན་སྐད་ཆ་བེད་
སྤྱོད་བྱེད་པའི་བྱང་རྩལ་ཇི་འདྲ་ཡོད་མེད་དེས། རྩོམ་རིག་བསམ་བློ་དང་སྒྱུ་
རྩལ་གྱི་སྤུས་ཚད་ལ་ཤུགས་རྐྱེན་ཆེན་པོ་ཡོད་པ་རེད། རྩོམ་པ་པོ་མང་པོ་ཞིག་ལ་
“ སྐད་ཆའི་དཀའ་སྡུག་” དེ་ཡོད་ པ་དང༌། བསམ་བློ་དང་འཚོ་བའི་མྱོང་
གོམས་སོགས་ཀྱི་ཆ་རྐྱེན་འཐུས་ཚང་ཞིག་བྱུང་རྟིང་“ སྐད་ཆའི་དཀའ་སྡུག་” དེ་
ལས་རྣམ་པར་རྒྱལ་ཐུབ་མིན་ནི་རྟག་པར་རྩོམ་ཡིག་ གསར་བསྐྲུན་བྱ་རྒྱུ་དེ་
ལེགས་གྲུབ་ཡོང་ཐུབ་མིན་གྱི་འགག་རྩའི་གནད་དོན་ཞིག་ཏུ་འགྱུར་གྱི་ཡོད་པ་
རེད། ཨུ་རུ་སུའི་རྩོམ་པ་པོ་ཐོ་ཨེར་སི་ཐའེ་ཡིས་ཐོག་མར་རྩོམ་ཡིག་གསར་རྩོམ་
བྱེད་སྐབས་སྐད་ཆ་ཤེས་པ་བྱེད་རྒྱུའི་དཀའ་ངལ་ལ་ཚོར་སྣང་གཏིང་ཟབ་ཅིག་
བྱུང་སྟེ་དུས་སྐབས་གཅིག་གི་རིང་ལ་རྩོམ་རིག་གསར་རྩོམ་བྱ་རྒྱུར་ཡིད་ཐང་
ཚད་པ་རེད། ཐེངས་གཅིག་མི་གཞན་གྱིས་ཁྲིམས་ཁང་ནས་ཉེས་ཅན་མིར་ཞུ་
བ་ལེན་པའི་ཟིན་བྲིས་ཀྱི་དེབ་ཐེར་ཞིག་ཁོང་ལ་ཕུལ་བ་དང༌། ཁོང་གིས་ཁ་ཕྱེ་
ནས་ལྟ་སྐབས་དེའི་ནང་དུ་ཉེས་ཅན་པ་འདྲ་མིན་སྣ་ཚོགས་ཀྱི་ཞུ་ཚིག་ཟིན་བྲིས་
བྱས་ཡོད་པ་དང་། དེ་ནི་ཁོང་ལ་ནོར་བུ་ཞིག་བརྙེད་པ་ལྟ་བུའི་དགའ་སྤྲོ་ཆེན་པོ་
བྱུང་ལ། རྗེས་སུ་ཁོང་གིས་ནོར་བུ་ལྟ་བུའི་ཞུ་ཚིག་གི་ཟིན་བྲིས་དེར་བརྟེན་ནས་
ཆེས་ཕུལ་དུ་བྱུང་བ་དང་ལེགས་བསྒྲུབ་ཀྱི་བརྩམས་སྒྲུང་འགའ་ཞིག་བརྩམས་
ཐུབ་པ་བྱུང་བ་རེད། དེ་ལྟར་ཀའོ་ཨེར་ཅིས་གསུངས་པ་ལྟར་“ སྐད་ཆ་ནི་རྩོམ་
རིག་སྒྱུ་རྩལ་གྱི་མཚོན་ཆ་ཡིན་པ་དེ་ནི་མེ་མདའ་ནི་དམག་མིའི་མཚོན་ཆ་ཡིན་པ་
ལྟར་རོ། ” ཞེས་གསུངས་ཡོད་པ་རེད། རྩོམ་རིག་ནི་བརྗོད་བྱེད་ཚིག་གིས་
རིག་པ་ཞིག་ཡིན་རྐྱེན་ཚིག་ལ་སྣང་ཆུང་གཏན་ནས་བྱེད་མི་རུང་བ་ཞིག་ཡིན།
རྩོམ་པ་པོ་མོ་པོ་སང་གིས་གསུངས་དོན་“ རྩོམ་པ་པོ་ཞིག་གིས་བྱ་དངོས་ཇི་འདྲ་
247



ཞིག་རྩོམ་འབྲི་བྱས་ནའང༌། ཁོང་ལ་ཚིག་འབྲུ་གཅིག་བེད་སྤྱོད་བྱེད་དུ་བཅུག་
སྟེ། བྱ་ཚིག་གཅིག་བེད་སྤྱོད་བྱས་ནས་འབྲི་ཡུལ་དེ་མངོན་སུམ་གསལ་རྗེན་དུ་
ཐོན་པར་བྱེད་པ་དང༌། རྒྱན་ཚིག་གཅིག་བེད་སྤྱོད་བྱས་ནས་འབྲི་ཡུལ་གྱི་ངོ་བོ་
དེ་མངོན་གསལ་དོད་པོ་ཆགས་པ་ཞིག་བཟོ་དགོས། དེར་བརྟེན་ཚིག་འབྲུ་དེ་
བཙལ་འཚོལ་བྱེད་དགོས་པ་མ་ཟད། བྱ་ཚིག་དེ་དང་རྒྱན་ཚིག་དེ་མ་རྙེད་བར་
དུ་འཚོལ་དགོས་པ་ལས་ ་ ཕལ་ཆེར་འགྲིག་གི་རེད་” སྙམ་པས་ཡིད་ངོམས་
གཏན་ནས་བྱེད་རྒྱུ་མེད་ལ་གཡོ་ཟོལ་གྱི་ཐབས་ལ་བརྟེན་པ་ཡང་བྱེད་རྒྱུ་མེད་”
ཅེས་གསུངས་ཡོད་པ་རེད། དེའི་ནང་ནས་ང་ཚོས་གྲགས་ཅན་རྩོམ་པ་པོ་དེས་
གཟུགས་སྣང་རྩོམ་འབྲི་བྱེད་རྒྱུར་གནད་དུ་འཕིགས་པའི་རང་བཞིན་ལ་དོ་ནན་
དང་ ག ཙིགས་ཆེན་ཇི་ལྟར་བྱེད་ཀྱི་ཡོད་མེད་དེ་མཐོང་ཐུབ་པ་ཞིག་ཡིན་ལ།
ཁོང་གིས་རྩོམ་རིག་སྒྱུ་རྩལ་གྱི་སྐད་ཆ་བེད་སྤྱོད་བྱ་རྒྱུའི་ཐད་གཟབ་ནན་དང་སླ་
བཅོས་སྤུ་ཙམ་མི་བྱེད་པར་རང་ལ་བླང་བྱ་མཐོ་པོ་ཞིག་བཏོན་གྱི་ཡོད་པ་རེད།
སྐད་ཆ་གཟུགས་སྣང་ཅན་དུ་འགྱུར་བ་བྱེད་རྒྱུ་དེ་དང་སྐད་ཆ་བེད་སྤྱོད་བྱ་རྒྱུའི་
བྱང་རྩལ་གྱི་དབར་མ་གཞི་འབྲེལ་བ་ངེས་ཅན་ཞིག་ཡོད་རུང་རྩ་བའི་ཐོག་ནས་
བཤད་ན། སྙན་ངག་པ་དང་རྩོམ་པ་པོས་འཚོ་བར་ཞིབ་ཕྲའི་བརྟག་དཔྱད་དང་
ཉམས་ལེན་བྱེད་རྒྱུ་དེ་ནི་ཐག་གཅོད་ཀྱི་རང་བཞིན་ལྡན་པ་ཞིག་ཡིན་པ་ལས།
སྐད་ཆའི་བྱང་རྩལ་ཁོ་ན་རློམ་པ་ཡིན་ན་དེས་ཕན་འབྲས་ཆེན་པོ་ཞིག་ཐོན་མི་
ཐུབ་བོ། །
རྩོམ་རིག་གི་སྐད་ཆ་དེ་གནད་དུ་འཕིགས་པར་བྱེད་རྒྱུའི་སྐོར།
ང་ཚོས་གོང་དུ་སྐད་ཆ་གཟུགས་སྣང་ཅན་དུ་བསྒྱུར་རྒྱུ་དེ་ནི་རྩོམ་རིག་གི་
སྐད་ཆའི་ཁྱད་ཆོས་གཙོ་བོ་ཞིག་ཡིན་ཞེས་བརྗོད་པ་དང༌། དེ་ནི་རྩོམ་པ་པོས་
རང་འདོད་ཀྱིས་མཛེས་སྡུག་ཡིད་འོང་གི་ཚིག་དང་མངོན་བརྗོད། རྒྱན་ཚིག་
248



སོགས་བསྡུ་རུབ་དང་སྤུངས་པར་བྱེད་དགོས་པའི་དོན་སྙིང་དེ་མ་ཡིན་ལ། འབྲི་
བྱའི་མི་སྣ་དང་བྱ་དངོས་ལ་མཛེས་རྒྱན་དང་ཉམས་འདོན་དགོས་པ་དེ་ཡང་མ་
ཡིན། རྩོམ་རིག་གི་སྐད་ཆ་དེ་གཟུགས་སྣང་དང་སྐྱེ་སྟོབས་ཀྱི་དཔལ་འབར་བ་
ཞིག་ཡིན་དགོས་པ་མ་ཟད། དེ་དང་ཆབས་ཅིག་གནད་དུ་འཕིགས་པའི་སྐད་
ཆའི་ཉིང་བཅུད་རྣམས་བསྡུ་དགོས་པ་ཞིག་ཡིན། རྒྱུ་མཚན་ནི་རྩོམ་རིག་སྒྱུ་
རྩལ་གྱི་རྩོམ་ཡིག་གིས་འཚོ་བ་དེ་གཟུགས་སྣང་ལ་བརྟེན་ནས་མཚོན་པར་བྱེད་
དགོས་ལ། འཚོ་བ་དེ་ཡང་དག་པའི་སྒོ་ནས་མཚོན་པར་ཡང་བྱེད་དགོས་པ་
རེད། ཡང་དག་པའི་སྒོ་ནས་སྤྱི་ཚོགས་ཀྱི་འཚོ་བ་དེ་མཚོན་པར་བྱེད་དགོས་ན།
ངེས་པར་དུ་རྩོམ་རིག་གི་སྐད་ཆའི་གནད་འཕིགས་ཀྱི་རང་བཞིན་ལ་བརྟེན་
དགོས་པ་རེད། གནད་དུ་འཕིགས་པ་བྱེད་དགོས་ཞེས་པ་ནི་སྐད་ཆ་དེ་གང་ལ་
གང་མཚམས་དང་གནད་དུ་འཁེལ་བའི་སྒོ་ནས་ནོར་སྐྱོན་མེད་པར་ཕྱི་རོལ་ཡུལ་
གྱི་བྱ་དངོས་ཀྱི་ཁྱད་ཆོས་དང༌། རང་ངོས་ཀྱི་བསམ་བློའི་བརྩེ་དུང་དེ་བརྒྱུད་
བསྒྲགས་བྱེད་པ་དང་རྩོམ་འབྲི་བྱ་དགོས་པ་རེད། དཔེར་ན། འཚོ་བའི་སྣང་
ཚུལ་གཅིག་པ་ཡིན་པ་འགའ་ཞིག་ཚིག་མི་འདྲ་བ་སྣ་ཚོགས་ཀྱི་ཐོག་ནས་རྩོམ་
འབྲི་བྱས་ཆོག་པ་ཞིག་ཡིན་ཡང༌། དེ་དག་གི་ནང་ནས་ཚིག་འབྲུ་གཅིག་གིས་
གནད་དུ་འཕིགས་པའི་སྒོ་ནས་འཚོ་བ་དེའི་སྣང་ཚུལ་དང་ཁྱད་ཆོས་མཚོན་པར་
བྱེད་ཐུབ་ཀྱི་ཡོད་པ་རེད། དེ་ལྟར་རྩོམ་པ་པོའི་ངལ་རྩོལ་གྱི་དཀའ་ཚེགས་རང་
བཞིན་དེ་ཡང་ཁོང་གིས་ཚིག་མཛོད་རྒྱ་མཚོ་ལྟ་བུའི་ནང་ནས་ཚིག་དེ་བཙལ་
བརྙེད་ཐུབ་པ་བྱེད་དགོས་པ་མ་ཟད། བྱ་དངོས་དེ་དག་གནད་དུ་འཕིགས་
པའི་སྒོ་ནས་རྒྱས་བཤད་དང་རྩོམ་འབྲི་བྱེད་པའི་དམིགས་ཡུལ་དེ་འགྲུབ་པར་
བྱེད་དགོས་པ་རེད། རྩོམ་པ་པོས་ཡི་གེ་ཉུང་ཉུང་ཞིག་གི་ཐོག་ནས་འཚོ་བའི་
ནང་དོན་ཕུན་སུམ་ཚོགས་པོ་དེ་མཚོན་པར་བྱེད་དགོས་ལ། རྒྱ་ཆེའི་ཀློག་པ་པོ་
རྣམས་ལ་བསམ་གཞིགས་བྱེད་ཡུལ་རྒྱ་ཆེ་ཞིག་འཇོག་དགོས་པ་དང༌། ཀློག་པ་
249



པོ་རྣམས་ཀྱི་ཡིད་དབང་དུ་མདོར་བསྡུས་ཡིན་ལ། བློ་ཡིད་འཚིམས་པ་དང༌།
དྲན་གསོ་བྱེད་དུས་གོ་བ་ཟབ་པོ་ཡོད་ལ། མྱོང་བའི་བྲོ་བ་རྫོགས་རྒྱུ་མེད་པ་ཞིག་
གིས་ཚོར་སྣང་སྐྱེ་ཐུབ་པ་ཞིག་བྱེད་དགོས་པ་དེ་ནི་“ ཚིག་ཉུང་གཏམ་གྱི་མེ་ལོང་
དུ། །དོན་མང་གཟུགས་ཀྱི་སྣང་བ་ཤར། །” ཞེས་པའི་དཔེ་ཇི་བཞིན་སྒྲུབ་
དགོས་པ་རེད།
རྩོམ་རིག་སྒྱུ་རྩལ་གྱི་རྩོམ་ཡིག་ནི་ཞིབ་བརྐོས་ཚགས་དཀྲོལ་གྱིས་གསར་
བསྐྲུན་བྱས་པའི་སྒྱུ་རྩལ་གྱི་རྩོམ་ཡིག་ཅིག་ཡིན་དགོས་པ་མ་ཟད། དེའི་སྐད་ཆ་
རྣམས་ཀྱང་གང་ཐུབ་ཀྱིས་བཙོ་སྦྱང་བྱས་པ་ཞིག་ཡིན་དགོས། ཕུལ་བྱུང་རྩོམ་
པ་པོ་ཞིག་གིས་སྐད་ཆ་ཉུང་ཉུང་ཞིག་ལ་བརྟེན་ནས་མི་སྣའི་གཤིས་རྒྱུད་དང་
ཁྱད་ཆོས་དེ་མངོན་གསལ་དོད་ལ་སྐྱེ་སྟོབས་ཀྱི་དཔལ་འབར་བ་ཞིག་ ཏུ་རྩོམ་
འབྲི་བྱེད་ཀྱིན་ཡོད་ལ། འགྱུར་ལྡོག་མང་བ་དང་སྣེ་མང་རྙོག་འཛིང་གི་བྱ་
དངོས་རྣམས་མཚོན་པར་བྱེད་ཀྱི་ཡོད་པ་རེད། སྐུ་ཞབས་ལུའུ་ཤུན་གྱིས་རང་
ཉིད་ཀྱི་སྐད་ཆར་ཞུན་བརྡར་བྱེད་པའི་ཉམས་མྱོང་འདི་ལྟར་ཞིག་གསུངས་ཡོད་
པ་སྟེ་“ བྲིས་ཚར་རྗེས་ཉུང་མཐར་ཡང་ཐེངས་གཉིས་བལྟས་ཐོག ཡོད་ནའང་
འགྲིག་ལ་མེད་ནའང་འགྲིག་པའི་ཡིག་འབྲུ་དང༌། ཚིག དུམ་བུ་བཅས་གསུབ་
གང་ཐུབ་བྱེད་པ་ལས་འཕང་སེམས་གང་ཡང་བྱེད་རྒྱུ་ཡོད་པ་མ་རེད།”(《 ལུའུ་
ཤུན་ གྱི་ གསུང་ འབུམ་》དེབ་ བཞི་ པའི་ ཤོག་ གྲངས་289ལ་ གསལ་) ཅེས་
གསུངས་ཡོད་པ་རེད། འཇིག་རྟེན་ཐོག་གི་བྱ་དངོས་ནི་རྙོག་འཛིང་ཆེ་བ་ཞིག་
ཡིན་རྐྱེན་རྩོམ་ཡིག་བྲིས་ཚར་རྗེས་ཐེངས་ཁ་ཤས་བལྟ་དགོས་པ་དང་། བརྗོད་
བྱའི་ཐད་ངའི་མ་མོ་གཤམ་ཡིན་ཟེར་བ་ལྟ་བུའི་བརྗོད་དོན་གོང་འོག་འགལ་བ་
དང་དགོས་པ་གཞན་ཅི་ཡང་མེད་པར་ཨ་ལོང་ཡང་ལོང་གི་ཚུལ་དུ་ལྡབ་བཤད་
མང་བ། ཡིད་གཉིས་ཀྱི་དྲ་བ་གཅོད་མི་ཐུབ་པའི་ཁར་ད་དུང་དོགས་པ་དང་ཐེ་
ཚོམ་སྐྱེད་པའི་ངག་ཚིག་དང་། གང་བརྗོད་ཀྱང་ཚིག་སྔ་ཕྱིའི་གོ་རིམ་མི་མཐུན་
250



པར་འཚོལ་བ་དང༌། མིང་བརྡ་རྣམས་དག་ཡིག་ཁུངས་མ་དང་མ་མཐུན་པ།
བརྗོད་པར་འདོད་པའི་དོན་གསལ་མཚོན་བྱེད་མི་ ཐུབ་པར་ཉ་ཉུང་མཉམ་
བསྲེས་བྱས་ཡོད་མེད་ཀྱི་གནད་ཡོད་མིན་སོགས་ལ་བསམ་གཞིགས་དང་མང་
ཙམ་བལྟ་དགོས་པ་རེད། སློབ་དཔོན་ཀླུ་སྒྲུབ་ཀྱིས་“ ཚིག་རྣམས་བརྗོད་འདོད་
རྟག་ཏུ་ནི། ། ཇི་ལྟར་བརྟག་ཤིང་དེ་ལྟར་སྨྲ། །གང་ཞིག་མ་བརྟག་པར་སྨྲ་
བ། །དཔེར་ན་སྨྱོན་པའི་བསྟན་བཅོས་བཞིན། །”(《 སྐྱེ་བོ་གསོ་ཐིགས་》
ཞེས་པར་གསལ་)ཞེས་གསུངས་པ་དང་། འཇུ་མི་ཕམ་རྒྱ་མཚོས་“ མ་བཏབ་
གནད་དུ་ཟུག་པའི་མཚོན། །མ་འཐུང་ཁོང་དུ་སོང་བའི་སྨན། །མ་ཟོས་ཡིད་
འཕྲོག་སྦྲང་རྩིའི་རོ། །ཚིག་གི་ཁྱད་པར་རྣམས་ལ་ཡོད། །” ཅེས་ཚིག་ནི་དོན་
གསལ་བར་བྱེད་པའི་གནད་གལ་ཆེན་པོ་ཞིག་ཡིན་རྐྱེན་རྩོམ་པ་པོས་རང་ཉིད་
ཀྱི་རྩོམ་ཡིག་ལ་སྣང་མེད་དང་ཧོད་རྒྱུག་གཏན་ནས་བྱེད་མི་རུང་བར་ཡང་ཡང་
དུ་བལྟ་དགོས་པ་རེད། རྩོམ་ཡིག་ནང་ཡོད་ནའང་བརྗོད་བྱའི་དོན་ལ་འཚེ་བ་
མི་བྱེད་པ་དང་། མེད་ནའང་དོན་གསལ་སྟོན་བྱེད་པར་ཤུགས་རྐྱེན་མེད་པའི་
ཚིག་དང༌། དུམ་བུ་ག་རེ་ཡིན་རུང་འཕངས་སེམས་མེད་པར་གསུབ་གང་ཐུབ་
བྱེད་དགོས་པ་རེད། བློ་མཐུན་མའོ་ཙེ་ཏུང་གིས་“ རྩོམ་ཡིག་ནི་ཕྱི་རོལ་ཡུལ་གྱི་
བྱ་བ་དང་དངོས་པོ་མཚོན་ཡས་ཤིག་ཡིན་པ་དང༌། བྱ་བ་དང་དངོས་པོ་ནི་ཀྱག་
ཀྱོག་མང་ཞིང་རྙོག་འཛིང་ཆེ་བ་ཞིག་ཡིན་ཙང་ངེས་པར་དུ་ཞིབ་འཇུག་ཡང་ཡང་
བྱེད་དགོས་ཀྱི་རེད། དེ་འདྲ་མ་བྱས་ན་ཏག་ཏག་ཅིག་མཚོན་ཐུབ་ཀྱི་མ་རེད།
དེའི་ཐད་ཧོད་རྒྱུག་དང་སྣང་མེད་བྱེད་པ་དེ་ནི་རྩོམ་ཡིག་འབྲི་རྒྱུའི་ཤེས་བྱ་མ་
མཐའ་ཙམ་ཡང་མི་ཤེས་པའི་རྟགས་རེད་” (《 མའོ་ཙེ་ཏུང་གི་གསུང་རྩོམ་
གཅེས་བསྡུས་》དེབ་གསུམ་པའི་ཤོག་གྲངས95ལ་གསལ་)ཅེས་གསུང་ཡོད་
པ་རེད། དེ་ལྟར་རྩོམ་རིག་སྒྱུ་རྩལ་གྱི་རྩོམ་ཡིག་རྣམས་ཚིག་སྙན་དོན་བཟང་
དང་ཚིག་ཉུང་དོན་ཚང་བ་ཞིག་ངེས་དུ་ཡིན་དགོས། དཔེར་ན། 《མི་ལའི་
251



མགུར་འབུམ་》ནང་འདི་ལྟར་བྲིས་ཡོད་པ་སྟེ། “… རེ་ཞིག་ནས་མི་ངམ་
གནག་ལ་མིག་རྩ་འཁྲུག་པ། སྐྲ་ཐམས་ཅད་སྤྱི་བོར་བཅིངས་པ། ཐུ་བ་གཡས་
གཟེད་དང་གཡོན་གཟེད་བྱས་པ། དགོ་སློག་ཞག་པ་ལ་བརྒྱུས་ནས་ག་ཤ་ལ་
དྲངས་པ། ལག་ན་མདའ་གཞུ་ཐོགས་ཤིང་དབུགས་ཁར་འཚངས་པ་རྔུལ་ནག་
ཁྲག་ཏུ་ཞམ་མེ་བ་ཞིག་སླེབས་བྱུང་”(《 རྣལ་འབྱོར་གྱི་དབང་ཕྱུག་ཆེན་མོ་མི་
ལ་རས་པའི་རྣམ་མགུར་》ཤོག་གྲངས་434ལ་ གསལ་） ཞེས་བྲིས་ཡོད་པ་
འདིའི་ནང་ཡི་གེ་ཉུང་ཤས་ཙམ་ལས་བེད་སྤྱོད་བྱས་མེད་ཀྱང་། མི་དེའི་གདོང་
མདོག་དང་རྣམ་འགྱུར་ནས་ཕྱིའི་ཆ་བྱད་རྣམས་གསོན་ཉམས་དོད་པོས་མཚོན་
པར་བྱས་ལ། སྐད་ཆ་དེ་དག་ནང་ཚིག་རོ་གཏན་ནས་མེད་པར་ཚིག་རྣམས་
གནད་དུ་འཕིགས་པ་ཞིག་མཛད་ཡོད་པ་“ ངམ་གནག་” “ གཡས་གཟེད་དང་
གཡོན་གཟེད།” “ དབུགས་ཁར་འཚངས་པ།” “ ཁྲག་ཏུ་ཞམ་མེ་བ་” ཞེས་པའི་
ཚིག་དེ་དག་བེད་སྤྱད་དེ། མི་སྣའི་ཆ་བྱད་དེ་ཤིན་ཏུ་གསལ་བར་སྟོན་པ་དང༌།
ཚིག་འབྲུ་དེ་དག་ནི་རྩོམ་པ་པོས་སྐད་ཆར་ཞུན་བརྡར་བྱས་པའི་འབྲས་བུ་ལས་
ཐོན་པ་ཞིག་ཡིན། རྩོམ་རིག་གི་སྐད་ཆ་ནི་རྩོམ་ཡིག་གི་ནང་དུ་རྩོམ་ཡིག་གི་
བསམ་བློའི་ནུས་པ་མཚོན་པར་བྱེད་རྒྱུར་ནུས་ཤུགས་ཡོད་ཚད་འདོན་ཐུབ་པ་
མ་ཟད། རྩོམ་ཡིག་གི་སྐད་ཆ་སྤྱིར་འདྲ་བའི་གནས་ཚུལ་འོག་ཏུ་ཡིག་འབྲུ་དེ་
རང་ལས་ཡིག་འབྲུ་གང་ཞིག་གིས་ཚབ་བྱེད་མི་ཐུབ་པའི་རེ་འདོད་བྱེད་དགོས་པ་
རེད། འོན་ཏེ་འདིར་གསལ་བཤད་བྱེད་དགོས་པ་ཞིག་ནི། ང་ཚོས་རྩོམ་རིག་
གི་སྐད་ཆ་གནད་དུ་འཕིགས་པར་བྱེད་དགོས་པར་འགྱུར་བ་མེད་པའམ་རེངས་
པོར་འགྱུར་བ་ཞིག་ལ་གོ་ལེན་བྱེད་རྒྱུ་མེད་པ་དེ་ཡིན། ང་ཚོས་འདིར་བཤད་
ཡས་ཀྱི་རྩོམ་རིག་གི་སྐད་ཆ་གནད་དུ་འཕིགས་པ་ཞེས་པ་ནི་སྐབས་རེ་དོན་
དངོས་གནད་དུ་འཕིགས་པ་ཞེས་མ་ཡིན་པར་དེ་ནི་སྒྱུ་རྩལ་ གྱིས་གནད་དུ་
འཕིགས་པ་དང་། སྙན་ ངག་ གི་ སྣང་ བ་ གནད་ དུ་ འཕིགས་ པ་ཞེས་ པར་
252



དམིགས་པ་ཞིག་ཡིན། རྒྱུ་མཚན་ནི་རྩོམ་རིག་སྒྱུ་རྩལ་གྱིས་འཚོ་བ་མཚོན་པར་
བྱེད་རྒྱུ་དེ་འགྱུར་མེད་ཀྱིས་མཚོན་པར་བྱས་པ་ཞིག་མ་ཡིན་པར་དེ་ནི་སྙན་ངག་
དང༌། མཛེས་སྣང་། སྒྱུ་རྩལ་གྱི་གཟུགས་བརྙན་ཐོག་ནས་མཚོན་པར་བྱས་པ་
ཞིག་ཡིན། དེར་བརྟེན་སྒྱུ་རྩལ་གྱིས་གཟུགས་སྣང་ཅན་དུ་བསྒྱུར་བར་བྱས་པའི་
སྐད་ཆ་དེ་ དག་ གིས་ དམིགས་བསལ་ གྱི་ གནས་ཚུལ་ འོག་ ཏུ། གནད་ དུ་
འཕིགས་པའི་རང་བཞིན་ཞེས་པ་ནི་སྒྱུ་རྩལ་གྱིས་གནད་དུ་འཕིགས་པའི་རང་
བཞིན་དེ་དང༌། སྙན་ངག་གི་སྣང་བ་གནད་དུ་འཕིགས་པའི་རང་བཞིན་དེ་
ཡིན་པ་ལས། དོན་དངོས་གནད་དུ་འཕིགས་པའི་རང་བཞིན་ལ་དམིགས་པ་
ཞིག་མ་ཡིན་ནོ། །
རྩོམ་རིག་གི་སྐད་ཆ་ནི་ཚིག་སྙན་དོན་བཟང་དང༌། སྐད་ཆ་དེ་གཅིག་
སྡུད་ཡིན་ལ་དོན་མང་མཚོན་ཐུབ་པ་མ་ཟད། དེས་མི་རྣམས་ཀྱིས་གཅིག་ལ་
གཅིག་བརྟེན་གྱིས་བསམ་བློ་ཕུན་སུམ་ཚོགས་པོ་ཞིག་འཁོར་ཐུབ་ལ། མྱོང་
བའི་བྲོ་བ་རྫོགས་རྒྱུ་མེད་པ་དང་རྗེས་དྲན་བྱེད་དུས་གོ་བ་ཟབ་པོ་ཡོད་པ་ཞིག་
ཡིན་དགོས། དཔེར་ན། 《བྱ་སྤྲེལ་གཏམ་རྒྱུད་》ལས། “ ཆུ་ཆེན་པོ་རྒྱ་
མཚོའི་ནང་ཞིག་ན། །ཆེ་ཆུ་སྲིན་འཛིན་ཁྲི་རྒྱལ་པོ་ནས། །ཆུ་ཉ་སྦལ་ལྕོང་མོ་
ཡན་ཆོད་གནས། ། ཆུ་གང་འདོད་ སོ་ སོར་འཐུང་བ་ལ། ། དེའི་ ཕ་ གཞིས་
བཀག་བགེགས་བྱེད་མཁན་མེད། ། ཤུལ་ ཐག་རིང་ལམ་ཆེན་སྐྱ་མོ་ནས། །
འགྲུལ་ ཕར་འགྲོ་བརྒྱ་དང་ཚུར་འོང་སྟོང་། །རང་གང་འདོད་ས་རུ་འགྲོ་བ་
ལ། །དོན་མེད་ཀྱིས་ལམ་ཁ་བཀག་དོན་མེད། །མཐོ་ནམ་མཁའི་དབྱིངས་ཀྱི་
ཉི་ཟླའི་འོད། །གླིང་བཞི་ལ་ཕྱོགས་མེད་ཤར་བ་ན། ། ཤར་ལྷོ་ནུབ་བྱང་གི་
བདག་གཅེས་པའི། །རྩོད་པ་སྔོན་ཆད་ག་ལ་བྱུང་། །དཔེ་དེ་བཞིན་རི་བོ་ཀུན་
བཟང་གི །རྩྭ་ཆུ་ཤིང་ཏོག་འབྲས་བུ་སོགས། །རང་བྲལ་མཚུངས་རྣམས་ཀྱིས་
ཟ་བ་ལ། །བྱ་འདབ་ཆགས་བཀག་བགེགས་བྱེད་དོན་མེད། །” ཅེས་བྲིས་
253
4
4



ཡོད་པ་འདིའི་ནང་ཚིག་རྣམས་དོན་ལ་འཁེལ་བ་དང༌། ཀློག་པ་པོས་ལྟ་ཀློག་
བྱེད་སྐབས་བསམ་བློ་གཏོང་གཞི་རྒྱ་ཆེ་བ་ཞིག་ཡོད་པ་མ་ཟད། རྫོགས་རྒྱུ་མེད་
པའི་བྲོ་བ་མྱོང་ཐུབ་པ་ཞིག་ཏུ་རྩོམ་འབྲི་བྱས་ཡོད་པ་ལྟ་བུ་རེད། རྩོམ་རིག་གི་
སྐད་ཆ་ གནད་ དུ་ འཕིགས་ པའི་ རང་བཞིན་ནི་སྙན་ངག་ གི་རྟོག་ཡུལ་ ལམ་
དབྱིངས་ཀྱི་ལྟ་ཚུལ་ཐོག་ནས་དཔྱད་ཞིབ་དང་ཚོད་དཔག་བྱེད་དགོས་པ་ཞིག་
ཡིན། དེ་ནི་ཀོ་ཏེ་ཡིས་གསུངས་པ་བཞིན་“ སྤྱིར་བཏང་ནས་བཤད་ན། ང་
ཚོས་རི་མོ་མཁན་གྱིས་བྲིས་པའི་མཛེས་རིས་དང་སྙན་ངག་མཁན་གྱི་སྐད་ཆ་དེ་
དག་ཚང་མ་དམ་ཐག་ཆོད་ཅིག་དང༌། གུ་དོག་ཐག་ཆོད་ཅིག་ཏུ་བལྟ་མི་རུང་།
སྒྱུ་རྩལ་ལས་གྲུབ་པའི་རྩོམ་ཡིག་གཅིག་ནི་རང་མོས་དང་བློ་ཁོག་ཆེན་པོའི་སྙིང་
སྟོབས་ཀྱིས་གསར་བསྐྲུན་བྱས་པ་ལས་བྱུང་བ་ཞིག་ཡིན་ཙང་། ང་ཚོས་ཡང་
གང་ཐུབ་ཅི་ཐུབ་ཀྱིས་རང་མོས་དང་བློ་ཁོག་ཆེན་པོའི་སྒོ་ནས་དེར་གཟིགས་
ཞིབ་དང་རོལ་མྱོང་བྱེད་དགོས་པ་རེད་”(《ཀོ་ཏེ་ཡི་གླེང་མོལ་གཅེས་བསྡུས་》
ཅེས་པའི་ཤོག་གྲངས་138ལ་གསལ་)ཅེས་གསུངས་ཡོད་པ་རེད། རྩོམ་རིག་
གི་སྐད་ཆ་ནི་བསམ་བློའི་ཞེན་ཆགས་མཚོན་ཐུབ་པའི་ལག་ཆ་དང་། མི་སྣའི་
རང་གཤིས་ཀྱི་ཁྱད་ཆོས་འགྲོལ་ཐུབ་པའི་མེ་ལོང༌། མི་སྣའི་སེམས་ཁམས་ཀྱི་
འགུལ་བསྐྱོད་མངོན་ཐུབ་པའི་སྒེའུ་ཁུང་ལྟ་བུ་ཞིག་ཏུ་འགྱུར་བར་བྱེད་དགོས་པ་
རེད།
རྩོམ་རིག་གི་སྐད་ཆ་རང་མཚན་ཅན་ཏུ་འགྱུར་བ་བྱ་དགོས།
རྩོམ་རིག་གི་སྐད་ཆ་རང་མཚན་ཅན་དུ་འགྱུར་བར་བྱེད་པའི་ཁྱད་ཆོས་
ནི་རྩོམ་རིག་སྒྱུ་རྩལ་གྱི་བྲེ་བྲག་ཅན་དུ་འགྱུར་བར་བྱེད་པའི་ཆོས་ཉིད་ཀྱིས་ཐག་
བཅད་པ་ཞིག་ཡིན། རྩོམ་རིག་སྒྱུ་རྩལ་གྱིས་གསར་རྩོམ་བྱས་པའི་ཐོན་རྫས་
དང་བཟོ་ལས་ཐོན་སྐྱེད་ཀྱི་ཐོན་རྫས་གཉིས་གཏན་ནས་མི་འདྲ་བ་ཞིག་ཡིན།
254



དེ་ནི་ཚད་གཞི་ཅན་དུ་འགྱུར་བ་ཞིག་མ་ཡིན་པར་བྱེ་བྲག་ཅན་དུ་འགྱུར་བར་
བྱེད་པ་དེ་ཡིན། རྩོམ་རིག་གི་སྐད་ཆ་ནི་རྩོམ་པ་པོས་རྩོམ་ཡིག་གསར་བསྐྲུན་
བྱེད་པའི་ལག་ཆ་ལྟ་བུ་ཞིག་ཡིན་པ་དང། དེས་ངེས་པར་དུ་རྩོམ་རིག་བྱེ་བྲག་
ཅན་དུ་འགྱུར་བར་བྱེད་པའི་ཆོས་ཉིད་ལ་བརྩི་སྲུང་བྱེད་དགོས་པ་ཞིག་ཡིན།
རྩོམ་རིག་གི་སྐད་ཆ་རང་མཚན་ཅན་དུ་བསྒྱུར་བ་ནི་བརྩམས་སྒྲུང་གི་སྐད་ཆའི་
ཆེས་མཐོའི་བླང་བྱ་ཞིག་ཡིན་ལ། བརྩམས་སྒྲུང་གི་སྐད་ཆའི་བླ་སྲོག་ལྟ་བུ་ཞིག་
ཡིན་ཞེས་བརྗོད་ཀྱང་ཆོག་གོ འདིར་རྩོམ་ཡིག་གི་སྐད་ཆ་རང་མཚན་ཅན་དུ་
བསྒྱུར་བར་བྱ་དགོས་ཞེས་པར་ཕྱོགས་གསུམ་གྱི་གནད་དོན་དང་འབྲེལ་བ་ཡོད་
པ་སྟེ། གཅིག བརྩམས་སྒྲུང་ནང་གི་བྱུང་རིམ་གྱི་བྱ་འགུལ་ལ་ཞུགས་པའི་མི་
སྣའམ་མི་སྣ་གཙོ་བོའི་སྐད་ཆ་དེ་རང་མཚན་ཅན་དུ་བསྒྱུར་བ་སྟེ། མི་སྣས་རང་
ཉིད་ཀྱི་རང་བཞིན་དང༌། ལོ་ཚོད། གཤིས་རྒྱུད། ཡོན་ཏན། ཐོབ་ཐང་།
ཁོར་ཡུག་ངེས་ཅན་འོག་གི་བརྩེ་དུང་དང་མཐུན་པའི་སྐད་ཆ་བཤད་དེ། ཀློག་
མཁན་གྱིས་སྐད་ཆའི་ནང་ནས་རྒྱུས་ལོན་པ་ཞིག་བྱེད་ དགོས་ པ་དང་ འདི་
ཕྱོགས་ཀྱི་རང་མཚན་ཅན་དེ་ལ་མི་སྣའི་སྐད་ཆ་རང་མཚན་ཅན་ཟེར་བ་དང་།
གཉིས། བྱུང་རིམ་གྱི་བྱ་འགུལ་ལ་ཞུགས་མེད་ཀྱང་ཟུར་རམ་ལོག་ནས་( རྩོམ་
མཁན་རང་ཉིད་མ་ཡིན་པ་) སྐད་ཆ་ཤོད་མཁན་དེ་དག་གི་སྐད་ཆ་སྟེ། ཤོད་
མཁན་དེའི་ལོ་ཚོད། ཡོན་ཏན། རང་བཞིན། ཐོབ་ཐང་བཅས་ཀྱི་ཁྱད་ཆོས་
དང་མཐུན་པར་བྱ་དགོས་པ་དང་། དེ་ལ་བརྩམས་སྒྲུང་གི་ནང་ནས་ཕྱིར་བུད་
པའི་ཤོད་མཁན་གྱི་སྐད་ཆ་རང་མཚན་ཅན་ཟེར་རོ། །གསུམ། བརྩམས་སྒྲུང་
སྤྱི་ལ་སྤྱོད་པའི་སྐད་ཆ་དེས་རྩོམ་མཁན་གྱི་རང་གཤིས་ཁྱད་ཆོས་དང༌། རྩོམ་
མཁན་གྱི་ཐུན་མོང་མ་ཡིན་པའི་ཁྱད་ཆོས་མཚོན་རྒྱུ་དེ་ཡིན། དེ་ནི་རྩོམ་མཁན་
གྱི་སྐད་ཆ་རང་མཚན་ཅན་ཟེར་རོ། །
རྩོམ་རིག་སྒྱུ་རྩལ་གྱི་ནང་དུ་མཚོན་པར་བྱེད་ཡུལ་གཙོ་བོ་ནི་མི་སྣ་ཡིན་ལ་
255



རྩོམ་ཡིག་གི་གཙོ་གནད་ཡང་མི་སྣ་ཡིན། རྩོམ་ཡིག་གི་སྐད་ཆ་རང་མཚན་ཅན་
དུ་བསྒྱུར་བའི་ཁྱད་ཆོས་མངོན་གསལ་དོད་ཤོས་ནི་མི་སྣའི་སྐད་ཆ་རང་མཚན་
ཅན་དུ་བསྒྱུར་དགོས་པ་རེད། མི་སྣའི་སྐད་ཆ་ནི་མི་སྣའི་ལོ་རྒྱུས་དང་གནས་
བབས་ཁོར་ཡུག་སོགས་ཀྱི་ནང་ནས་གྲུབ་དགོས་པ་དང༌། འཇིག་རྟེན་འདིའི་
ཐོག་མི་གཉིས་ཀྱི་ལོ་རྒྱུས་དང་ཁོར་ཡུག་གཅིག་མཚུངས་བྱས་པ་ཞིག་མེད་པ་མ་
ཟད། འཇིག་རྟེན་འདིའི་ཐོག་མི་གཉིས་ཀྱིས་བཤད་པའི་སྐད་ཆ་རྦད་དེ་གཅིག་
པ་བྱས་པ་ཞིག་ཡང་མེད། དེས་ན། མི་སྣའི་སྐད་ཆ་རང་མཚན་ཅན་དུ་བསྒྱུར་
བར་བྱེད་པའི་ནང་དོན་ཇི་འདྲ་ཞིག་ཡིན་ཞེ་ན། མི་སྣའི་སྐད་ཆ་དེ་མི་སྣ་ད་གའི་
འབྱུང་ཁུངས་དང་། ལོ་རྒྱུས། ལས་གནས་སོགས་དང་ཅི་ནས་ཀྱང་འཚམ་པ་
ཞིག་དང་མཐུན་པ་ཞིག་བྱེད་དགོས། དཔེར་ན། བརྩམས་སྒྲུང་རིང་གྲས་
《གཙུག་གཡུ་》ཞེས་པའི་ནང་དུ་བུ་དཔལ་ལྡན་དང་པ་ཕ་ཕུན་ཚོགས་གཉིས་
ཀྱིས་ཕན་ཚུན་གཏམ་གླེང་བྱེད་པའི་ནང་གི་སྐད་ཆ་འདི་ལྟར་བྲིས་ཡོད་པ་སྟེ།
བུ་དཔལ་ལྡན་གྱིས་“ ཨ་ཕ་ང་གཉིས་དཀའ་བ་ཁྱད་བསད་ཀྱིས་ཟླ་བ་དྲུག་ལྷག་
ཙམ་གྱི་རིང་ལ་ཉིན་མཚན་ལྷོད་མེད་འབད་པས་ལམ་བུར་ཞུགས་ཏེ་ད་ཆ་ཇོ་བོ་
རིན་པོ་ཆེ་ཞལ་མཇལ་ཐུབ་ཀྱང༌། ཨ་ཕ་རང་གི་ན་ཚ་དང་རྨ་དྲག་སྐྱེད་ཡོང་གི་
རེད་ཟེར་བ་བཞིན་དུ་དྲག་རྒྱུ་མེད་པ་ག་རེ་བྱས་པ་རེད་དམ། ག་དུས་དྲག་གི་
རེད་དམ་” ཞེས་ལབ་མ་ཐག་ཏུ་ཨ་ཕ་ཕུན་ཚོགས་ཀྱི་སེམས་ལ་རྣམ་ཀུན་དཔལ་
ལྡན་སྐད་ཆ་ཉུང་ཡང་། དེ་རིང་འདི་ལྟ་བུའི་དྲི་བ་ཞིག་བཏོན་པ་ལ་ཡ་མཚན་
སྐྱེས་པ་དང་སྦྲགས། བུས་དཀར་ཕྱོགས་དགེ་བའི་བྱ་བར་གཡུར་ཟའི་འབྲས་བུ་
སྨིན་རྒྱུ་ཡོད་པར་ཡིད་ཆེས་མི་བྱེད་པར་དངངས་འཚབ་བྱེད་པ་འདི་ནི་དད་ལོག་
སྐྱེ་བའི་རྒྱུ་ཡིན་གཤིས། ངའི་བུ་ནོར་བུ་འདིས་ཕྱི་མ་ངན་སོང་དུ་ལྷུང་བའི་ཉེས་
དམིགས་བསགས་ན་མི་ལེགས་བསམ་ནས་“ དཔལ་ལྡན་དེ་འདྲ་བསམ་ན་ག་
ནས་ཡོང་། སྔར་ཆོས་རྒྱལ་སྲོང་བཙན་གྱི་དུས་སུ་གནམ་བསྐོས་གོང་མ་ཆེན་
256



མོའི་སྲས་ཨ་ཅེ་རྒྱ་བཟས་དཀའ་བ་གྲངས་མེད་སྤྱད་དེ་ངེད་བོད་མི་རྣམས་ཀྱི་
ཡིད་བཞིན་ནོར་བུ་ཇོ་བོ་རིན་པོ་ཆེ་འདི་ལྷ་སར་སྤྱན་དྲངས། དེའི་བཀའ་དྲིན་
ལ་བརྟེན་ནས་ཤ་ཟན་གདོང་དམར་གྱི་ཡུལ་འདིར་དམ་པའི་ལྷ་ཆོས་སྔར་བས་
དར་རྒྱས་ཆེ་བ་བྱུང༌། ད་བར་དམག་འཁྲུག་དང་མུ་གེ་སོགས་ཀྱི་བགེགས་
དབང་བར་ཆད་མང་པོ་བྱུང་མྱོང་མེད། ཕ་རྒན་ང་ལ་ཆ་མཚོན་རུང་ཆུང་དུས་
ནས་དཀོན་མཆོག་ལ་སྐྱབས་བཅོལ་ནས་བསྡད་པས་ད་བར་དབང་ཆེན་དཔོན་
པོས་མནར་གཅོད་ཚད་མེད་བཏང་བ་དང༌། སྡུག་དཀའ་ལས་ཁོ་ན་བརྒྱབ་ཀྱང་
ད་དུང་མ་ཤི་བར་སྡོད་ཐུབ་པ་ནི་དཀོན་མཆོག་རང་གི་བཀའ་དྲིན་ཡིན་ད་རེས་
ང་གཉིས་ས་ཐག་རིང་པོ་ནས་ཇོ་བོ་མཇལ་བར་ཡོང་སྟེ། མི་གཞན་དང་འདྲ་
བའི་རྒྱུ་དངོས་སོགས་འབུལ་བྱེད་མེད་ཀྱང་ཇོ་བོའི་ཞལ་མཇལ་ཐུབ་པ་དང་
གཙུག་གཡུ་འབུལ་ཐུབ་པ་དེས་ང་གཉིས་ཀྱི་བསམ་འདུན་ཏན་ཏན་འགྲུབ་ཐུབ་
ཀྱི་རེད། དེ་ལ་དོགས་པ་བྱས་ན་ཉེས་དམིགས་བསམ་གྱིས་མི་ཁྱབ་པ་གསོག་གི་
རེད། རང་ གིས་དེ་འདྲ་བྱས་ན་ ང་ སེམས་ ཁྲལ་ ཆེན་ པོ་ འདུག ཤི་ ཁར་
དབུགས་ཀྱང་འགྲོ་བ་མི་འདུག་ཟེར་བཞིན་མིག་གཉིས་མཆི་མས་ཁེངས་” ཞེས་
རྩོམ་འབྲི་བྱས་ཡོད་པ་འདིའི་ནང་མི་སྣ་དེ་གཉིས་ཀྱི་ལོ་ན་དང་ལོ་རྒྱུས་མི་འདྲ་
བའི་རྐྱེན་གྱིས་སྐད་ཆ་དེ་དག་ཡང་མི་འདྲ་བ་མ་ཟད། སྐད་ཆ་དེ་དག་མི་སྣའི་
འབྱུང་ཁུངས་དང་ཤིན་ཏུ་མཐུན་པ་ཞིག་བྱུང་ཡོད་པ་རེད། །
དེ་མིན་མི་སྣའི་སྐད་ཆ་དེ་མི་སྣའི་སྤྱི་ཚོགས་ཀྱི་གནས་བབས་དང་སློབ་
སྦྱོང་། སྦྱོང་བརྡར་ཐེབས་ཚད་དང་མཐུན་པ་ཞིག་བྱེད་དགོས་པ་རེད། དེས་
ན་ང་ཚོས་མི་སྣ་མི་འདྲ་བ་གཉིས་ཀྱི་སྤྱི་ཚོགས་ཀྱི་གནས་བབས་དང་སློབ་སྦྱོང་མི་
འདྲ་བའི་ཁྱད་པར་ལ་གཞིགས་ཏེ། རྩོམ་རིག་གི་སྐད་ཆར་དཔྱད་ཞིབ་ཅིག་
བྱས་ན། དཔེར་ན། 《གཙུག་གཡུ་》ཡི་ནང་དུ་བུ་མོ་བདེ་སྐྱིད་ཀྱི་སེམས་ལ་
སེམས་སྡུག་ཆེན་པོ་ཡོད་པའི་སྐྱོ་གླུ་འདི་ལྟར་ཞིག་བླངས་པ་སྟེ། །
257



“ ཉམས་ཆུང་བུ་མོའི་སྒལ་པ། །ས་དང་རྡོ་ཡིས་མནན་ནས། །
དབྱར་དགུན་སྟོན་དཔྱིད་མེད་པ། །ཉི་མ་འཕོག་རྒྱུ་མི་འདུག ། །
དཀའ་ལས་བརྒྱབ་པའི་འབྲས་བུར། །མཛེས་པའི་རྒྱན་ཆ་མི་དགོས། །
ལྟོ་གོས་དྲོད་ཚོད་འདང་ཚོད། །མེད་པ་ག་རེ་ཡིན་ནམ། །
ཆུང་འདྲིས་བྱམས་པའི་ སེམས་དེ། ། སྙིང་རྗེ་མེད་པོས་བརྐུས་ སོང་། །
དྲིན་ཆེན་པ་ཕའི་ལུས་ལ། །ནད་དང་ཟུག་རྔུས་འཐམས་སོང་། །
འཇིག་རྟེན་མི་ཡུལ་འདི་ནི། །མཛེས་པའི་ཁམས་ཤིག་ཡིན་ཡང་། །
བུ་མོ་ང་ལ་མཚོན་ན། །དམྱལ་བ་མིན་ན་གང་ཡིན། ། །
བྱམས་དང་སྙིང་རྗེ་ལྡན་པའི། །ནམ་མཁའི་བླ་མ་དཀོན་མཆོག ། །
བྱམས་སྐྱོང་གཞན་ལ་གནང་གནང༌། །ང་ལ་གནང་རོགས་གནང་དང་། །
ཟས་འབྲས་ལུས་ལ་ཐོན་སོང་། །སེམས་ལ་སྡུག་བསྔལ་ཞུགས་སོང་། །
ཉམ་ཆུང་སྙིང་རྗེའི་ཡུལ་ལ། །མི་ཚེས་ཀྱག་ཀྱག་མ་གནང༌། །
ལྟོ་གོས་གཏམ་གསུམ་ནང་ནས། །གཅིག་རང་བྱུང་རོགས་བྱས་ན། །
མི་དང་འདྲ་བའི་རྒྱས་རྒྱས། །བྱུང་ན་བསམ་པ་མི་འདུག །
དལ་རྟེན་མི་ལུས་ཐོབ་ནས། །ཡོང་རྒྱུ་འདི་ལས་མེད་ན། །
འཇིག་རྟེན་མི་ཡི་ཡུལ་ལ། །ཞེན་པ་གཏིང་ནས་ལོག་སོང་། །” (《གཙུག་
གཡུ་》ཡི་ཤོག་གྲངས་1 11 - 112བར་གསལ།)ཞེས་པའི་སྐྱོ་གླུ་འདི་མི་སྣའི་
སྤྱི་ཚོགས་ཀྱི་གནས་བབས་དང་དཀའ་སྡུག་གི་འཚོ་བ་ལས་བྱུང་བ་ཞིག་ཡིན་པ་
དང་། རིམ་གྲས་ངེས་གཏན་དུ་གནས་པའི་སྲས་མོ་ཞིག་གི་ངག་ནས་གཞས་
ཚིག་འདི་ལྟར་ཞིག་གཏན་ནས་ཐོན་མི་ཐུབ་པས་སྐྱོ་གླུ་འདི་མི་སྣའི་གནས་
བབས་དང་ ཤིན་ ཏུ་ མཐུན་ པ་ ཞིག་ ཡིན། ཡང་ ཕྱོགས་ གཞན་ ཞིག་ནས་
བརྩམས་སྒྲུང་འདིའི་ནང་དུ་གསལ་བའི་ས་དབང་ཆེན་མོའི་ལྷ་ལྕམ་གྱི་སྐད་ཆ་
འདི་ལྟར་བྲིས་ཡོད་པ་སྟེ། “ ང་ནི་ས་དབང་ཆེན་མོའི་མནའ་མར་སླེབས་ནས་
258



ལོ་ལྔ་ཙམ་སོང་ཡང་ད་དུང་ཕྲུ་གུ་མ་འཁོར་བར་བརྟེན་ས་དབང་ཆེན་མོ་དུས་
རྟག་ཏུ་ཐུགས་བློ་མི་བདེ་བ་གནང་བ་མ་ཟད། ཉེ་ཆར་ཡབ་ཡུམ་དང་ཕྱག་
མཛོད་སྐུ་ཞབས་བཅས་པ་ཚང་མ་འཛོམས་ཏེ་མོ་ལུང་བརྟག་ཞུ་བྱེད་པ་སོགས་
ཀྱི་ཐོག་ནས་ཁོ་ཚོ་ཚང་མ་ཁ་གཅིག་མཐུན་གྱིས་ས་དབང་ཆེན་མོར་རིགས་ཀྱི་མྱུ་
གུ་མ་བྱུང་ན་འགྲིག་ཐབས་མེད་པས་གནའ་མ་གསར་པ་ཞིག་ལེན་རྒྱུའི་ཐག་
བཅད་པ་མ་ཟད་ང་ལ་སྐལ་བ་ཕྲན་བུ་སྤྲད་དེ་ཟུར་དུ་འདོན་རྩིས་བྱེད་ཀྱི་འདུག
དེ་འདྲའི་གནས་སྐབས་སུ་ལྷུང་ཚེ་ཁོ་མོ་གཏམ་དོན་གཉིས་མེད་དང་འགྲོ་འདུག་
མི་ཤེས་པའི་གནས་སུ་གྱར་ངེས་ལ་བརྟེན་ཇོ་ལགས་ཁྱེད་ཀྱིས་ནུས་ལྡན་གྱི་སྨན་
སྦྱོར་ཞིག་གནང་སྟེ། མགྱོགས་ནས་མྱུར་དུ་ས་དབང་ཆེན་མོའི་རིགས་རྒྱུད་ཀྱི་
མྱུ་གུ་ཞིག་ཁོ་མོའི་མངལ་དུ་འཁོར་བའི་ ཐབས་ཤེས་ཤིག་ཅི་ནས་ཡོད་པ་ཞུ།
སྨན་སྦྱོར་གྱི་མཐུན་རྐྱེན་གང་དགོས་དང་འགྲོ་གྲོན་ཇི་ཙམ་གཏོང་དགོས་ཀྱང་
རང་ཉིད་ཀྱིས་བཏང་ཆོག་པ་དང༌། དེ་ལྟར་བྱུང་ན་རང་རེ་ གཅེན་གཅུང་
གཉིས་ཀའི་དོན་གང་ཅིར་ཡང་ཕན་པ་ཆེན་པོ་འབྱུང་ངེས་ཡིན་པས་ཐུགས་
ཐབས་ཡོད་རྒུ་རྩལ་སྤྲུགས་གནང་རོགས་གནང་” (《གཙུག་གཡུ་》ཡི་ཤོག་
གྲངས117ལ་གསལ་)ཞེས་པ་ལྟ་བུའོ། །དེ་ལྟར་མི་སྣའི་སྐད་ཆ་དེ་མི་སྣའི་སྤྱི་
ཚོགས་ཀྱི་གནས་བབས་དང༌། མི་སྣའི་སློབ་སྦྱོང་དང་སྦྱོང་བརྡར་ཐེབས་ཚད་
སོགས་དང་ཅི་ནས་ཀྱང་མཐུན་པ་དང་འཚམས་ཐུབ་པ་བྱེད་དགོས་པ་དེ་རེད།
དེ་མིན་རྩོམ་རིག་སྒྱུ་རྩལ་རྩོམ་ཡིག་གི་མི་སྣའི་སྐད་ཆ་དེ་མི་སྣའི་གཤིས་
རྒྱུད་ཀྱི་ཁྱད་ཆོས་དང་མཐུན་པར་བྱེད་དགོས། གཤིས་ཀ་མེད་པའི་མི་སྣ་ནི་
ཤུགས་ཉམས་པ་ཞིག་ཡིན་པ་དང༌། མི་སྣའི་གཤིས་རྒྱུད་ནི་བརྩམས་བྱའི་དཔེ་
མཚོན་གྱི་ཁོར་ཡུག་དང་དཔེ་མཚོན་དོན་རྐྱེན་ནང་གི་འགལ་བ་སྣ་ཚོགས་ཀྱི་
ཕྱོགས་ནས་སྟོན་ཆོག་ལ། མི་དང་རང་ཉིད་དབར་གྱི་འགལ་བའི་ནང་ནས་
ཀྱང་སྟོན་ཆོག་པ་ཞིག་ཡིན་པ་མ་ཟད། མི་སྣ་རང་ཉིད་ཀྱི་སྐད་ཆའི་ཐོག་ནས་
259



ཀྱང་སྟོན་ཆོག་པ་ཞིག་ཡིན། རྩོམ་པ་པོས་མི་སྣ་དག་ཀླད་པའི་ནང་དུ་སྐྱེ་གྲུབ་
བྱུང་མཚམས་སུ་ཁོ་ཚོ་ནི་རང་ཚུགས་རང་བཞིན་དང་སྐྱེ་སྟོབས་ཀྱི་ནུས་པ་ལྡན་
པ་ཞིག་ཡིན་དགོས་པ་དང་། ཁོ་ཚོར་རང་ཉིད་ཀྱི་གཤིས་ཀ་ལྡན་དགོས་པ་ཁོ་
ཚོས་རང་ཉིད་ཀྱི་གཤིས་ཀ་ལྟར་གཏམ་སྤྱོད་ སྤེལ་དགོས་པ། ཁོ་ཚོའི་ལས་
དབང་དེ་རང་ཉིད་ཀྱི་གཤིས་རྒྱུད་ལ་གཞིགས་ནས་འཕེལ་རྒྱས་གཏོང་དགོས་པ་
བཅས་བྱ་དགོས་པ་ལས་རྩོམ་པ་པོས་རང་ཉིད་ཀྱི་འབྲི་བྱའི་མི་སྣ་དག་ལ་བཙན་
ཤེད་ཀྱིས་ཁོ་ཚོ་རང་ཉིད་ཀྱི་གཤིས་ཀ་དང་ལྡོག་འགལ་གྱི་བྱ་སྤྱོད་སྤེལ་དུ་འཇུག་
རྒྱུ་མེད་ལ། མི་སྣའི་གཤིས་རྒྱུད་དང་འགལ་བའི་སྐད་ཆ་ཡང་ཤོད་དུ་འཇུག་རྒྱུ་
མེད། དེ་ལྟར་མི་སྣའི་སྐད་ཆ་དེ་མི་སྣའི་གཤིས་རྒྱུད་ཀྱི་ཁྱད་ཆོས་དང་མཐུན་
པར་བྱེད་དགོས་པ་དེ་ཡིན། དཔེར་ན་མི་ལའི་མགུར་འབུམ་ནང་དུ་མི་ལ་རས་
པས་རང་གི་སློབ་མའམ། རྩོད་ཟླ། ཡོན་བདག་བཅས་དང་ཞལ་ཏ་དང་དྲི་
ལན་མཛད་སྐབས་གསུངས་པ་དང༌། རྩོད་པ་རྒྱག་སྐབས་གསུངས་པ། བརྩེ་
དུང་དང་ དགོངས་ཚུལ་ སྟོན་སྐབས་ གསུངས་པ་དང་། ཆོས་འཆད་སྐབས་
གསུངས་པ་དེ་དག་ནས་མི་ལ་རས་པའི་གཤིས་རྒྱུད་གསལ་བར་མཚོན་པ་དང་།
མི་ལ་རས་པ་ནི་དཀའ་བ་ཐུབ་ཅིང་སྙིང་རུས་དང་ལྡན་པའི་སྐྱེས་བུ་ཞིག་ཡིན་
པས། ཁོང་གིས་མཆོག་གསུམ་ལ་གཡོ་བ་མེད་པའི་དད་པ་དང༌། འཁོར་བ་ལ་
ཞེན་པ་ལོག་པའི་འདུན་མ་བཅངས་ནས་ཟས་གོས་ངན་ངོན་ཙམ་གྱི་འཚོ་བ་
རོལ་བ་སོགས་མི་ལ་རས་པའི་གཤིས་རྒྱུད་ཀྱི་ཁྱད་ཆོས་དེ་དག་མི་ལ་རས་པའི་
སྐད་ཆའི་ནང་ནས་གསལ་པོར་རིག་ཐུབ་པ་ཞིག་ཡིན། དཔེར་ན། ཁྱི་ར་རས་
པའི་དྲི་བར་ལན་འདི་ལྟར་བཏབ་ཡོད་པ་སྟེ། “ གཡའ་རི་དང་གངས་རི་རྫ་རི་
གསུམ། འདི་གསུམ་མི་ལའི་སྒྲུབ་གནས་ཡིན། སྒྲུབ་གནས་དེ་གསུམ་གྱིས་
ཡོང་ན་རས་པའི་ཕྱི་ལ་ཤོག ཤ་བ་དགོ་བ་གནའ་བ་གསུམ། འདི་གསུམ་མི་
ལའི་སྒོ་ཕྱུག་ཡིན། སྒོ་ཕྱུག་དེ་གསུམ་གྱི་ཡོང་ན། རས་པའི་ཕྱི་ལ་ཤོག གཡི་
260



དང་འཕར་བ་སྤྱང་ཀི་གསུམ། འདི་གསུམ་མི་ལའི་སྒོ་ཁྱི་ཡིན། སྒོ་ཁྱི་འདི་
གསུམ་གྱིས་ཡོང་ན་རས་པའི་ཕྱི་ལ་ཤོག བྱ་འཇོལ་མོ་གོང་མོ་རྒོད་པོ་གསུམ།
དེ་གསུམ་མི་ལའི་ཁྱིམ་བྱ་ཡིན། ཉི་མ་ཟླ་བ་སྐར་མ་གསུམ། འདི་གསུམ་མི་
ལའི་སྤྱན་གཟིགས་ཡིན། སྤྱན་གཟིགས་འདི་གསུམ་གྱིས་ཡོང་ན་རས་པའི་ཕྱི་
ལ་ཤོག ལྷ་དང་འདྲེ་དང་དྲང་སྲོང་གསུམ། འདི་གསུམ་མི་ལའི་ཁྱིམ་མཚེས་
ཡིན། ཁྱིམ་མཚེས་འདི་གསུམ་གྱིས་ཡོང་ན་རས་པའི་ཕྱི་ལ་ཤོག སྤྲ་དང་སྤྲེའུ་
མི་དྲེད་གསུམ་འདི་གསུམ་མི་ལའི་རྩེ་གྲོགས་ཡིན། རྩེ་གྲོགས་འདི་གསུམ་གྱིས་
ཡོང་ན་རས་པའི་ཕྱི་ལ་ཤོག ཞྭ་དང་རུག་པ་ཐུལ་བ་གསུམ། འདི་གསུམ་མི་
ལའི་ཁ་ཟས་ཡིན། ཟས་འདི་གསུམ་གྱིས་ཡོང་ན་རས་པའི་ཕྱི་ལ་ཤོག གཡའ་
ཆུ་རྫ་ཆུ་གངས་ཆུ་གསུམ་འདི་གསུམ་མི་ལའི་བཏུང་ཆུ་ཡིན། བཏུང་ཆུ་འདི་
གསུམ་གྱིས་ཡོང་ན་རོས་པའི་ ཕྱི་ལ་ ཤོག རྩ་དང་རླུང་དང་ཐིག་ལེ་ གསུམ།
འདི་གསུམ་མི་ལའི་གྱོན་རྒྱུ་ཡིན། གོས་འདི་གསུམ་གྱིས་ཡོང་ན་རས་པའི་ཕྱི་ལ་
ཤོག་” (《 མི་ལའི་རྣམ་མགུར་》ཞེས་པའི་ཤོག་གྲངས་436 - 437བར་
གསལ་)ཅེས་བྲིས་ཡོད་པ་འདི་དག་ནས་མི་ལ་རས་པའི་གཤིས་རྒྱུད་ཀྱི་ཁྱད་
ཆོས་དེ་གསལ་པོར་མཚོན་ཐུབ་པ་ཞིག་ཡིན་ནོ། ། །
མདོར་ན། མི་སྣའི་སྐད་ཆ་རང་མཚན་ཅན་དུ་བསྒྱུར་དགོས་ཞེས་པ་ནི།
མི་སྣའི་སྐད་ཆ་དེ་མི་སྣའི་དམིགས་བསལ་གྱི་འབྱུང་ཁུངས་དང་། ལོ་རྒྱུས།
ལས་གནས། སྤྱི་ཚོགས་ཀྱི་གནས་ཐོབ། སློབ་སྦྱོང༌། བསམ་པའི་འཆར་ཚུལ་
དང་གཤིས་རྒྱུད་ཀྱི་ཁྱད་ཆོས་དང་མཐུན་པར་བྱེད་དགོས་པ་ལས་ལྡོག་འགལ་གྱི་
སྐད་ཆ་བརྗོད་དུ་འཇུག་རྒྱུ་མེད་པ་དེ་ཡིན། དེ་ཡང་རྩོམ་པ་པོ་ལའོ་ཧྲེས་
གསུངས་པ་བཞིན་“ ང་ཚོའི་མི་སྣར་གཤིས་རྒྱུད་དང་། ལས་གནས། རིག་
གནས་ཀྱི་ཆུ་ཚད་མི་འདྲ་བ་སོགས་ཡོད་རྐྱེན། ཁོ་ཚོའི་སྐད་ཆར་ག་འདྲ་བྱས་
ནའང་རྩོམ་པ་པོས་བརྒྱ་ཁ་གཅིག་གཅོད་ཀྱིས་ཚང་མར་སྐད་ཆའི་བཤད་ཉམས་
261



གཅིག་ལྟར་བེད་སྤྱོད་གཏོང་རྒྱུ་མེད་ལ། བཤད་སྟངས་གཅིག་གི་ཐོག་ནས་
བརྗོད་རྒྱུ་ཡང་མེད་རྩོམ་པ་པོས་ངེས་པར་དུ་མི་སྣའི་གནས་ཚུལ་མཐའ་དག་
སེམས་ནང་གདེང་ཚོད་ཡོད་པ་དང་ཤེས་རྟོགས་བྱེད་པ་དང་། དེ་རྟིང་མི་སྣའི་
སྐད་ཆ་རྣམས་འབྲི་དགོས་པ་རེད། རྩོམ་པ་པོ་གཅིག་ནི་དངོས་གནས་ཀུན་
ནུས་ཀྱིས་འཁྲབ་སྟོན་པ་ཞིག་ཡིན་པ་མ་ཟད། སྨྱུ་གུ་གཅིག་ལ་བརྟེན་ནས་མི་སྣ་
འདྲ་མིན་སྣ་ཚོགས་ཀྱི་སྐད་ཆ་འབྲི་གི་ཡོད་ལ་དེ་དག་ཡང་མི་སྣ་དེའི་སྐད་ཆའི་
ཁྱད་ཆོས་དང་ཤིན་ཏུ་མཐུན་པ་ཞིག་བྱེད་ཀྱི་ཡོད་པ་རེད། སྐད་ཆ་བཤད་རེས་
བྱེད་པ་དེ་ནི་མི་སྣའི་གཤིས་རྒྱུད་སོགས་རང་གིས་ངོ་སྤྲོད་བྱས་པ་ཞིག་ཡིན་
ནོ། །”(《 ངས་ཇི་ལྟར་བྱས་ཏེ་སྐད་ཆ་སློབ་སྦྱོང་བྱས་པ་》ཞེས་པའི་ཤོག་
གྲངས191 - 192ལ་གསལ་)ཞེས་གསུངས་ཡོད་པ་ལྟར་རེད། རྩོམ་རིག་
གི་སྐད་ཆ་རང་མཚན་ཅན་དུ་བསྒྱུར་དགོས་པ་དེ། མི་སྣའི་སྐད་ཆ་རང་མཚན་
ཅན་དུ་བསྒྱུར་དགོས་པ་མ་ཟད། ད་དུང་རྒྱས་བཤད་དང་དོན་བརྗོད་རང་
བཞིན་གྱི་སྐད་ཆ་དེ་དག་རང་མཚན་ཅན་དུ་བསྒྱུར་རྒྱུ་དེ་ཚུད་ཡོད་པ་ཞིག་ཡིན།
ང་ཚོས་ཤེས་གསལ་ལྟར། རྩོམ་རིག་སྒྱུ་རྩལ་གྱིས་བརྩམས་པར་བྱ་ཡུལ་མི་སྣ་
དང་ཁོར་ཡུག་བྱ་དངོས་དང་བརྩེ་དུང་སོགས་ཇི་འདྲ་ཞིག་ཡིན་རུང་དེ་དག་ཚང་
མར་བྱེ་བྲག་གི་རང་བཞིན་དང་དམིགས་བསལ་གྱི་ཁྱད་ཆོས་ལྡན་ཡོད་པ་ཞིག་
ཡིན། དེར་བརྟེན་རྩོམ་པ་པོས་སྐད་ཆ་བེད་སྤྱོད་བྱེད་སྐབས་མི་སྣའི་སྐད་ཆ་
རང་མཚན་ཅན་དུ་བསྒྱུར་དགོས་ལ། དོན་བརྗོད་དང་རྒྱས་བཤད་བྱེད་པའི་
སྐད་ཆ་དེ་དག་ཀྱང་རང་མཚན་ཅན་དུ་བསྒྱུར་དགོས་པ་དེ་རེད། དོན་བརྗོད་
དང་རྒྱས་བཤད་བྱེད་པའི་སྐད་ཆ་རང་མཚན་ཅན་དུ་བསྒྱུར་དགོས་ཞེས་པ་ནི་
དོན་བརྗོད་བྱེད་སྐབས་ཀྱི་སྐད་ཆ་དེ་དག་གནད་དུ་འཁེལ་བ་དང། དམིགས་
བསལ་དོན་རྐྱེན་ནང་གི་དམིགས་བསལ་གྱི་བྱ་དངོས་དེ་དག་གི་ཐུན་མོང་མ་
ཡིན་པའི་ཁྱད་ཆོས་ཞིབ་ཕྲའི་སྒོ་ནས་མཚོན་པར་བྱེད་རྒྱུ་དེ་ནི་རང་མཚན་ཅན་
262



དུ་བསྒྱུར་རྒྱུ་དེ་རང་ཡིན། དཔེར་ན། ཁྱེད་ཉིད་ཀྱིས་ཞིང་པའི་ཁུལ་གྱི་གནས་
ཚུལ་ཞིག་རྩོམ་འབྲི་བྱས་ན། སྤྱི་ཚོགས་རྙིང་པའི་སྐབས་ཀྱི་ཞིང་ཁུལ་དང་སྤྱི་
ཚོགས་གསར་པའི་སྐབས་ཀྱི་ཞིང་ཁུལ་གྱི་རྣམ་པ་མི་འདྲ་བ་དང་། བྱང་ངོས་
དང་ལྷོ་ངོས་ཞིང་ཁུལ་ གྱི་རྣམ་པ་མི་འདྲ་བ། ཞིང་ཁུལ་དང་འབྲོག་ཁུལ་གྱི་
གནས་ཚུལ་མི་འདྲ་བ་མ་ཟད། གྲོང་གསེབ་ཀྱི་ཞིང་ ཁུལ་ གཅིག་ལ་མཚོན་
ནའང་རྩོམ་ པ་ པོའི་ ཡིད་ དབང་ དུ་ བག་ཆགས་མི་ འདྲ་ བ་ རེ་ཡོད་ པ་རེད།
མདོན་ན་དུས་རབས་མི་འདྲ་བ་དང་དུས་སྐབས་མི་འདྲ་བ། ས་ཁུལ་མི་འདྲ་བ།
མི་མི་འདྲ་བ་སོགས་ཀྱི་འདྲེན་བྱེད་ལམ་དུ་གྲོང་གསེབ་ཀྱི་ཞིང་ཁུལ་མི་འདྲ་བ་རེ་
ཡོད་ལ། དེ་དག་ཚང་མར་ཡང་བྱེ་བྲག་རང་བཞིན་གྱི་ཁྱད་རྟགས་རེ་ཡོད་པ་
རེད། དེ་ལྟར་རྩོམ་པ་པོས་རྩོམ་རིག་གི་སྐད་ཆ་བེད་སྤྱོད་བྱས་ཏེ་དེ་དག་གི་
ཁྱད་ཆོས་རྣམས་ཡང་དག་པའི་སྒོ་ནས་རྩོམ་འབྲི་ཞིབ་ཕྲ་བྱེད་དགོས་པ་དེ་རེད།
རྩོམ་པ་པོ་མི་འདྲ་བ་དང་རྩོམ་པ་པོའི་སྐད་ཆ་བེད་སྤྱོད་བྱེད་པའི་བྱང་
རྩལ་མི་འདྲ་བའི་དབང་གིས་རྩོམ་པ་པོ་དང་རང་ཉིད་ལ་ཡང་དམིགས་བསལ་
དང་ཐུན་མོང་མ་ཡིན་པའི་སྐད་ཆའི་ཁྱད་ཆོས་ལྡན་ཡོད་པ་མ་ཟད། ཕུལ་བྱུང་
གི་རྩོམ་ཡིག་ནང་ནས་མཚོན་ཚུལ་དེ་ཤིན་ཏུ་གསལ་བ་ཞིག་ཡོད། བོད་རིགས་
ཀྱི་རྩོམ་རིག་གི་ལོ་རྒྱུས་ཐོག་ཏུ་བྱུང་བའི་གྲགས་ཅན་རྩོམ་པ་པོ་ས་སྐྱ་པཎྜི་ཏ།
སངས་རྒྱས་རྒྱལ་མཚན། མདོ་མཁར་ཞབས་དྲུང་ཚེ་རིང་དབང་རྒྱལ་སོགས་
ཀྱིས་རྩོམ་འབྲི་བྱས་པའི་རྩོམ་ཡིག་དེ་དག་ལ་རྩོམ་པ་པོ་རང་ངོས་ཀྱི་སྐད་ཆ་དེ་
དག་མངོན་གསལ་དོད་ལ་ཐུན་མོང་མ་ཡིན་པའི་ཉམས་འགྱུར་ལྡན་ཡོད་ལ།
རྩོམ་ཡིག་འགའ་རེས་ཀྱི་ཐོག་ཏུ་རྩོམ་པ་པོའི་མཚན་བྱང་བཀོད་མེད་ནའང་མི་
རྣམས་ཀྱིས་རྩོམ་པ་པོའི་ཐུན་མོང་མ་ཡིན་པའི་སྐད་ཆའི་ཁྱད་ཆོས་ལ་གཞིགས་
ཏེ་རྩོམ་ཡིག་འདི་ནི་རྩོམ་པ་པོ་འདི་དང་དེའི་རྩོམ་ཡིག་རེད་སྙམ་པའི་རིགས་
འདེད་བྱེད་ཐུབ་པའི་ཚད་དུ་སླེབས་ཡོད་པ་ཞིག་ཡིན། འདིར་དཔེ་མཚོན་ཙམ་
263



བཀོད་ན་འདི་ལྟར་ཏེ། རྩོམ་པ་པོ་སངས་རྒྱས་རྒྱལ་མཚན་གྱིས་མཛད་པའི་
《 མི་ལའི་རྣམ་ཐར་》ནང་“ ངའི་རུས་ཁྱུང་པོ། རིགས་ཇོ་སྲས་ང་རང་མི་ལ་
རས་པ། དང་པོ་ནི་ལས་ནག་པོ་ཡང་བྱས། བར་དུ་དཀར་པོ་ཡང་བྱས་ད་ལྟ་
ལས་དཀར་ནག་གཉིས་ཀ་དང་བྲལ་ཞིང་། ལས་ཀྱི་གཞི་ཟད་པའི་མ་འོངས་
པར་ན་བྱེད་པར་མི་འགྱུར་བ་ཞིག་ཡིན་ཞིང༌། དེ་རྣམས་རྒྱས་པར་བཤད་ན་ལ་
ལ་ནི་ངུ་བྲོ་ལ་ལ་ལ་ནི་རྒོད་བྲོ་བའི་རྒྱུ་མཚན་མང་པོ་ཡོད་” ཅེས་དང་། ཡང་
“ ཕ་ནོར་རྣམས་ཨ་ཁུས་བྱས། མ་ནོར་རྣམས་ཨ་ནེས་བྱས། གཞན་རྣམས་
ཕྱེད་མར་བགོས་ཏེ། ཁྱེད་མ་སྨད་རྣམས་གསོ་རེས་བྱེད་ཟེར་ནས། ངེད་མ་བུ་
གསུམ་ལ་ནོར་དབང་རྒྱུ་མ་བྱུང་བའི་ཁར། དབྱར་ཞིང་ལས་བྱེད་དུས་ཨ་ཁུའི་
གཡོག དགུན་བལ་ལས་བྱེད་དུས་ཨ་ནེའི་གཡོག ལྟོ་ཁྱིའི་ལྟོ་ལ་ལས་བོང་ལས།
གོས་ཧྲུལ་ཕྲག་ཐག་ཆད་པ་ལ་གྲེས་མའི་སྐེ་རགས་བཅིངས་པ་གྱོན་ནས། ལས་
དལ་མེད་བྱེད་དགོས་བྱུང་བས་ཡན་ལག་རྣམས་སེར་ཀར་སོང་། ལྟོ་གོས་ངན་
པའི་སྟོབས་ཀྱིས་ཁ་མདོག་སྐྱ་ལ་ཤ་རིད་པ། སྐུ་དང་པོ་གསེར་གཡུའི་རལ་བ་ཉི་
ལེ་བ་ལ། ཕྱིས་སྐྱ་བོ་བསེང་བསེང་ ཤིག་སྲོའི་རལ་ བ་ ཉིལ་ལེ་བ་བྱུང་བས།
མཐོང་བ་དང་ཐོས་པའི་མི་སེམས་ཆུང་ཀུན་མཆི་མ་འཆོར་བ་དང༌། ཨ་ཁུ་དང་
ཨ་ནེ་ལ་ལྐོག་ལབ་དིར་རི་བ་བྱུང་རུང་འཛེམས་མེད་བྱས། ངེད་མ་སྨད་ལ་སྡུག་
པོ་རང་བཏང་བས་ཨ་མས་ཨ་ནེ་ལ་ཁྱུང་ཚ་དཔལ་འགྲན་དུ་མི་འདུག བདུད་མོ་
སྟག་འགྲན་དུ་འདུག་བྱས་པས། ཨ་ནེ་ལ་བདུད་མོ་སྟག་འགྲན་དུ་མིང་ཆགས།
དེ་དུས་འཇིག་རྟེན་པའི་གཏམ་དཔེ་ལ། མི་བདག་བདག་ཏུ་རེ། བདག་པོ་སྒོ་
ཕྱིར་འདོན་ཟེར་བ་དེ་ངེད་མ་སྨད་ལ་བྱུང”(《རྣལ་འབྱོར་གྱི་དབང་ཕྱུག་ཆེན་
པོ་མི་ལ་རས་པའི་རྣམ་མགུར་》ཞེས་པའི་ཤོག་གྲངས་23ལ་གསལ།)ཟེར་རྩོམ་
འབྲི་བྱས་ཡོད་པའི་སྐད་ཆ་འདི་དག་ནི་ཆེས་ཁྱད་དུ་འཕགས་པ་ཞིག་བྱུང་ཞིང་།
ཚིག་རྣམས་གནད་དུ་འཁེལ་བ། རང་མཚན་ཅན་དུ་བསྒྱུར་ལ་གསོན་ཉམས་
264



དོད་པ་ཞིག་བྱུང་ཡོད། རྩོམ་པ་པོས། “ ལས་ནག་པོ་དང་དཀར་པོ་” ཞེས་
ཚིག་གཉིས་ཀྱིས་དེ་སྔོན་བྱས་ཟིན་པའི་ལས་ཀ་རྣམས་བསྟན་པ་དང༌། ལས་ཀ་
དེ་དག་གི་བརྒྱུད་རིམ་ནི“ ལ་ལ་ངུ་བྲོ། ལ་ལ་རྒོད་བྲོ་” ཞེས་པའི་མཇུག་འབྲས་
དང་རྒྱུ་མཚན་རྣམས་གསལ་སྟོན་བྱས་པ་དང༌། དེའི་གཤམ་གྱི་ནང་དུ་ཚིག་
རྙོག་མང་པོ་མི་དགོས་པར་“ ཕ་ནོར་དང་མ་ནོར་” ཞེས་པའི་ཚིག་གཉིས་ཀྱིས་
ཁྱིམ་ཚང་དེའི་རྒྱུ་དངོས་རྣམས་གསལ་སྟོན་བྱས་པ་དང༌། རྒྱུ་དངོས་དེ་དག་ཨ་
ཁུ་དང་ཨ་ནེ་གཉིས་ཀྱིས་བགོས་ཚར་རྗེས་རྩོམ་ཡིག་ནང་བརྗོད་པར་བྱ་བའི་མི་
སྣའི་ལས་དབང་དེ་“ གསོ་རེས་བྱེད” ཅེས་པའི་ཚིག་འབྲུ་གཉིས་ཀྱིས་བསྟན་པ་
དང༌། འཚོ་བ་ཉམ་ཐག་གི་གནས་སུ་ལྷུང་བའི་གནས་ཚུལ་དེ་རྣམས་རྩོམ་པ་
པོས་“ཁྱིའི་ལྟོ་ལ་ལས་བོང་ལས། གོ་རྡུལ་ཕྲག་ཐག་ཆད་པ།” “ མདོག་སྐྱ་ལ་ཤ་
རིད་པ།” “ ཤིག་སྲོའི་རལ་བ་ཉི་ལེ་བ་བྱུང་” ཞེས་པ་ཞིབ་གསལ་དུ་བསྟན་པ་མ་
ཟད། མི་ སྣའི་ ལས་ དབང་ གི་མཇུག་འབྲས་དེ་ “ མི་ བདག་ བདག་ ཏུ་ རེ།
བདག་པོ་སྒོ་ ཕྱིར་འདོན་” ཞེས་པའི་སྐད་ཆ་ལས་མཚོན་པར་བྱས་ཡོད་པ་མ་
ཟད། རྩོམ་པ་པོས་ཚིག་ཉུང་དོན་ཟབ་ཀྱི་སྒོ་ནས་ཀློག་པ་པོར་མྱོང་བའི་བྲོ་བ་
རྫོགས་རྒྱུ་མེད་པ་ཞིག་ཡོང་ཐུབ་པ་བྱས་ཡོད། གོང་སྨོས་སྐད་ཆ་དེ་དག་ནས་ང་
ཚོས་རྩོམ་པ་པོའི་ཐུན་མོང་མ་ཡིན་པའི་སྐད་ཆའི་ཉམས་འགྱུར་དང་རང་གཤིས་
མཐོང་ཐུབ་པ་དང༌། རྩོམ་པ་པོས་སྐད་ཆ་བེད་སྤྱོད་བྱེད་པའི་བྱང་རྩལ་ཡང་
རིག་ཐུབ་པ་ཞིག་ཡིན་ལ། སྐད་ཆ་དེ་དག་ནི་དངོས་འབྲེལ་བསམ་བློའི་ཞེན་
ཆགས་མཚོན་ཐུབ་པའི་ལག་ཆ་དང་མི་སྣའི་རང་གཤིས་ཀྱི་ཁྱད་ཆོས་འགྲོལ་ཐུབ་
པའི་མེ་ལོང་ལྟ་བུ་དང་། མི་སྣའི་སེམས་ཁམས་མངོན་ཐུབ་པའི་སྒེའུ་ཁུང་ལྟ་བུ་
ཞིག་བྱུང་ཡོད་པ་དེ་ཡིན་ནོ། །
དེས་ན་ང་ཚོས་རྩོམ་རིག་གི་སྐད་ཆའི་ཁྱད་ཆོས་དེ་དངོས་འབྲེལ་ཤེས་
རྟོགས་དང་ཁོང་དུ་ཆུད་པར་བྱེད་དགོས་ན། སྤྱི་མཚན་གྱི་ཐ་སྙད་དང་རྩ་དོན་
265



འགའ་རེ་ལ་བརྟེན་ནས་འགྲུབ་ཐུབ་པ་ཞིག་མ་ཡིན་པས་ངེས་པར་དུ་དུས་
རབས་མི་འདྲ་བ་དང༌། རྩོམ་པ་པོ་མི་འདྲ་བ། རྩོམ་ཡིག་མི་འདྲ་བ་རྣམས་
དང་ཟུང་འབྲེལ་བྱས་ཏེ་ཞིབ་ཕྲའི་དབྱེ་འབྱེད་དང་ཞིབ་འཇུག་བྱེད་རྒྱུ་དེ་ནི་རྩོམ་
རིག་གི་སྐད་ཆའི་ཁྱད་ཆོས་ཤེས་རྟོགས་བྱེད་རྒྱུར་ཤིན་ཏུ་གལ་ཆེ་བའི་གནད་
ཅིག་ཡིན་ནོ། །
གསུམ་པ། རྩོམ་རིག་གི་སྐད་ཆ་སློབ་སྦྱོང་དང་བཙོ་སྦྱང་
དང་ལས་སྣོན་བྱ་རྒྱུའི་སྐོར། །
རྩོམ་རིག་གི་སྐད་ཆ་ནི་འགྱུར་མེད་སོར་གནས་ཤིག་མ་ཡིན་པར་དེ་ནི་སྤྱི་
ཚོགས་ཀྱི་འཚོ་བ་དང་རྩོམ་རིག་སྒྱུ་རྩལ་གྱི་འཕེལ་རྒྱས་དང་བསྟུན་ཏེ་རྒྱུན་ཆད་
མེད་པར་ཕུན་སུམ་ཇེ་ཚོགས་དང་འཕེལ་རྒྱས་འགྲོ་བཞིན་ཡོད་པ་རེད། རྩོམ་
པ་པོས་ངལ་བར་མི་འཛེམས་པ་དང་འབད་བརྩོན་ཆེན་པོས་རང་ཉིད་ཀྱི་སྐད་ཆ་
ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱས་ན་གཞི་ནས་རྩོམ་ཡིག་གི་སྐད་
ཆ་དེ་དག་གསོན་ཉམས་དོད་པ་དང་། སྐྱེ་སྟོབས་ཀྱི་དཔལ་འབར་བ། ཕུན་
སུམ་ཚོགས་པ་ཞིག་རྒྱུན་འཁྱོངས་བྱེད་ཐུབ་ཀྱི་རེད། བློ་མཐུན་མའོ་ཙེ་ཏུང་
གིས་རྩོམ་རིག་གི་སྐད་ཆ་ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱེད་པའི་
ཐབས་ལམ་གསུམ་ཡོད་ཅེས་གསུངས་པ་སྟེ། “ གཅིག མི་དམངས་མང་
ཚོགས་ཀྱི་ས་ནས་སྐད་ཆ་སྦྱང་དགོས་ཀྱི་རེད། མི་དམངས་ཀྱི་མིང་ཚིག་ནི་ཧ་
ཅང་ཕུན་སུམ་ཚོགས་པ་དང༌། སྐྱེ་སྟོབས་ཀྱི་དཔལ་འབར་བ། འཚོ་བ་དངོས་
མཚོན་ཐུབ་པ་བཅས་ཤིག་རེད།” “ གཉིས། ཕྱི་རྒྱལ་གྱི་སྐད་ཆའི་ནང་ནས་ང་
ཚོར་མཁོ་བ་རྣམས་ལེན་དགོས་ཀྱི་རེད། ང་ཚོས་ཕྱི་རྒྱལ་གྱི་སྐད་ཆ་རྣམས་ཨུ་
བཙུགས་ཀྱིས་མི་ལེན་པ་དང་། ཡང་ན་རང་སྣང་གང་ཤར་གྱིས་བེད་སྤྱོད་མི་
བྱེད་པར་ཕྱི་རྒྱལ་གྱི་སྐད་ཆའི་ནང་གི་ལེགས་ཆ་དང་། ང་ཚོར་འཕྲོད་པ་རྣམས་
266



ལེན་དགོས་ཀྱི་རེད།” “ གསུམ། ང་ཚོས་སྔ་རབས་ཀྱི་མི་རྣམས་ཀྱི་སྐད་ཆའི་
ནང་ནས་སྐྱེ་སྟོབས་ཡོད་པ་རྣམས་ཡང་ལེན་དགོས་ཀྱི་རེད།”(《མའོ་ཙེ་ཏུང་
གི་གསུང་རྩོམ་གཅེས་བསྡུས་》དེབ་གསུམ་པའི་ཤོག་གྲངས82ལ་ གསལ་ )
ཅེས་གསུངས་ཡོད་པ་ལྟར། དེ་ནི་སྙན་ངག་པ་དང་རྩོམ་པ་པོས་རང་ཉིད་ཀྱི་
རྩོམ་རིག་གི་སྐད་ཆ་ཕུན་སུམ་ཚོགས་སུ་ གཏོང་བ་དང་སློབ་སྦྱོང་བྱེད་ པའི་
ཐབས་ལམ་གསུམ་པོ་དེ་ཡིན་ནོ། །
P_PR
མི་དམངས་ཀྱི་ས་ནས་སྐད་ཆ་སློབ་སྦྱོང་བྱེད་དགོས།
རྩོམ་རིག་གི་སྐད་ཆ་དེ་གང་ནས་བྱུང་བ་རེད་ཅེ་ན། དེ་ནི་མི་དམངས་
མང་ཚོགས་ཀྱི་སྐད་ཆའི་ནང་ནས་བཙོ་སྦྱང་བྱས་ཏེ་བྱུང་བ་ཞིག་ཡིན། ཀའོ་
ཨེར་ཅིས་“ ང་ཚོས་སྐད་ཆ་ལ་རྩོམ་རིག་སྒྱུ་རྩལ་གྱི་སྐད་ཆ་དང་མི་དམངས་མང་
ཚོགས་ཀྱི་སྐད་ཆ་ཞེས་དབྱེ་འབྱེད་བྱས་པ་དེ་ནི་སྐད་ཆའི་ནང་དུ་ཞུན་བརྡར་
བྱས་མེད་པའི་སྐད་ཆ་དང་མཁས་དབང་ཆེན་མོས་ཞུན་བརྡར་བྱས་པའི་སྐད་ཆ་
ཞེས་པའི་དོན་སྙིང་བརྗོད་པ་ཙམ་ཁོ་ན་ཡིན།” (《ངས་ཇི་ལྟར་བྱས་ཏེ་སྐད་ཆ་
སློང་སྦྱོང་བྱས་པ་》ཞེས་པའི་ཤོག་གྲངས་57ལ་གསལ་)ཞེས་གསུངས། དེ་
ལྟར་མི་དམངས་མང་ཚོགས་ཀྱི་སྐད་ཆ་ནི་བླངས་ན་རྫོགས་ཡས་མེད་པའི་རྒྱུ་
ཆའི་གཏེར་མཛོད་ལྟ་བུ་ཞིག་ཡིན་པ་དང༌། རྩོམ་རིག་གི་སྐད་ཆའི་འབྱུང༌
ཁུངས་ཡང་ཡིན། དུས་རབས་མི་འདྲ་བ་དང་། དུས་སྐབས་མི་འདྲ་བའི་ནང་
དུ་རྩོམ་པ་པོའི་ལག་ལེན་དངོས་ཀྱི་ཐོག་ནས་མི་དམངས་མང་ཚོགས་ཀྱི་སྐད་ཆ་
སློབ་སྦྱོང་བྱ་རྒྱུ་དེ་ནི་གལ་འགངས་ཆེ་བའི་གནད་ཅིག་ཡིན་པ་ར་འཕྲོད་བྱས་
ཡོད་པ་རེད། དེང་སྐབས་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱ་རྒྱུ་དེ་
ནི་དམིགས་བསལ་གྱི་དོན་སྙིང་ཆེན་པོ་ལྡན་ཡོད་པ་ཞིག་ཡིན། སྤྱི་ཚོགས་རིང་
ལུགས་ཀྱི་རྩོམ་རིག་ནི་རྒྱ་ཆེའི་མི་དམངས་མང་ཚོགས་ལ་ཞབས་འདེགས་ཞུ་
267



དགོས་པ་དང༌། རྩོམ་པ་པོས་རྩོམ་ཡིག་གསར་རྩོམ་བྱེད་རྒྱུ་དེ་ནི་མི་སྣ་ཉུང་ཤས་
ཤིག་གིས་བལྟ་ ཕྱིར་རྩོམ་འབྲི་བྱས་ པ་ཞིག་མ་ཡིན་པར་ཚེས་རྒྱ་ཆེ་བའི་མི་
དམངས་མང་ཚོགས་ཀྱིས་བལྟ་ཀློག་དང་ཤེས་རྟོགས་བྱེད་ཐུབ་པ་མ་ཟད། ཁོ་
ཚོས་དང་ལེན་བྱེད་ཐུབ་པ་ཞིག་བྱེད་དགོས་པ་རེད། དེ་ནི་ཅི་ཁེ་ཐེ་ལུའོ་ཧྥུས་
གསུངས་པ་བཞིན་“ དཔེ་དེབ་ཐོག་གི་སྤྱི་འགྲོས་ལ་མ་བརྟེན་པར་མང་ཚོགས་
ཀྱི་ལས་དོན་ཆེད་དུ་འཐབ་རྩོད་བྱེད་མཁན་འཐབ་འཛིང་པ་རྣམས་ཀྱི་སྐད་ཆའི་
ཐོག་ནས་མང་ཚོགས་དང་གླེང་མོལ་བྱེད་ ཤེས་ པ་ ཅིག་བྱེད་ དགོས་ ཀྱི་ རེད།
འཐབ་འཛིང་པ་དེ་ཚོའི་ཚིག་རེ་རེ་བཞིན་དང༌། བསམ་པ་རེ་རེ་བཞིན་ཚང་
མས་མང་ཚོགས་ཁྲི་སྟོང་མང་པོའི་བསམ་པ་དང་བསམ་ཚུལ་མཚོན་ཐུབ་ཀྱི་
ཡོད་པ་རེད།” མི་དམངས་མང་ཚོགས་ཀྱི་གནས་ཚུལ་ཤེས་རྟོགས་བྱེད་དགོས་
ན་ཁོ་ཚོ་དང་མཉམ་དུ་འདྲེས་དགོས་པ་མ་ཟད། རྩོམ་པ་པོས་སྙིང་རུས་ཆེན་
པོས་ཁོ་ཚོའི་སྐད་ཆ་སློབ་སྦྱོང་བྱེད་དགོས་པ་རེད། ང་ཚོས་ངེས་པར་དུ་འཚོ་བ་
དངོས་ཀྱི་ནང་ནས་སྐད་ཆ་སློབ་སྦྱོང་བྱ་དགོས་པ་དེ་ནི་ཆེས་མངོན་གསལ་དོད་ .
པའི་གནད་དོན་ཞིག་ཡིན། རྩོམ་པ་པོས་འབྲི་བྱའི་ཡུལ་ཏུ་གྱུར་པའི་མི་སྣ་ཞིག་
ལ་མཚོན་ན། མི་སྣ་དེའི་གནས་ཚུལ་ཤེས་རྟོགས་བྱེད་པ་དང་། མི་སྣ་དེའི་སྐད་
ཆ་ལ་བསམ་གཞིགས་བྱེད་དགོས་པས་དོན་དངོས་ཐོག་འཚོ་བ་དངོས་དེ་མེད་
ན་སྐད་ཆ་ཡང་ཡོང་མི་ཐུབ་པ་སྟེ། དེ་ནི་རྩོམ་པ་པོ་ལོ་ཧྲེས་གསུངས་པ་བཞིན་
“ང་ཚོས་འཚོ་བའི་ཁྲོད་ནས་སྐད་ཆ་སྦྱོང་དགོས། གལ་ཏེ་ངས་ཞིང་པ་ཞིག་
འབྲི་ན། ང་ངེས་པར་དུ་ཞིང་སྡེར་འགྲོ་དགོས། དེ་ཡང་ཞིང་སྡེར་སོང་ན་ཞིང་
པ་ཚོས་བཤད་པར་དགའ་བའི་སྐད་ཆ་འགའ་ཟིན་ཐོར་བཀོད་པ་ཙམ་གྱིས་ཕན་
མི་ཐོགས་ཏེ། ངའི་ལས་འགན་གཙོ་བོ་ནི་ཞིང་པའི་འཚོ་བར་བལྟ་རྒྱུ་དེ་ཡིན་
འཚོ་བ་མེད་ན་སྐད་ཆ་མེད།” (《ངས་སྐད་ཆ་ཇི་ལྟར་སྦྱངས་པ་ཡིན་》) ཅེས་
པ་ལྟར་རོ། །དེས་ན་འཚོ་བ་དངོས་ཀྱི་ནང་ནས་སྐད་ཆ་བཙལ་དགོས་པ་དང་།
268



དེ་ལྟར་བྱས་ཚེ་སྐད་ཆ་དེ་དག་ལ་རྩ་བ་ཡོད་པ་དང་གནད་དུ་འཁེལ་བ་ཞིག་ཡོང་
ཐུབ་ཀྱི་རེད། དེར་བརྟེན་སྐད་ཆ་སློབ་སྦྱོང་བྱེད་རྒྱུ་དེ་ཡང་འཚོ་བར་ཉམས་
ལེན་བྱེད་རྒྱུ་དེ་དང་ཁ་བྲལ་ཐབས་གཏན་ནས་མེད་པ་ཞིག་ཡིན་ནོ། །
རྩོམ་པ་པོས་རྩོམ་ཡིག་ནང་དུ་རྟག་ཏུ་དམངས་ཁྲོད་ ལས་བྱུང་བའི་
གཏམ་དཔེ་བེད་སྤྱོད་གང་ལེགས་བྱས་ཏེ་རང་གི་བརྗོད་འདོད་པའི་བློ་རྣམས་
མཚོན་པར་བྱེད་པ་དང༌། གཏམ་དཔེ་ནི་ངལ་རྩོལ་མང་ཚོགས་ཀྱིས་དུས་ཡུན་
རིང་པོའི་འཚོ་བའི་ལག་ལེན་ནང་ནས་ཐོབ་པའི་ངོས་འཛིན་དང་ཉམས་མྱོང་
ཕྱོགས་བསྡོམས་བྱས་པའི་གདམས་ཚིག་ལྟ་བུ་ཞིག་ཡིན་པ་མ་ཟད། དེའི་ཚིག་
སྙིང་བསྡུས་ཡིན་ཞིང་དོན་ཟབ་མོ་ལྡན་པས་བོད་སྐད་ཀྱི་ཉིང་ཁུ་ལྟ་བུ་ཞིག་ཡིན།
དམངས་ཁྲོད་ཀྱི་རྩོམ་རིག་ནི་རྩོམ་པ་པོའི་རྩོམ་རིག་གི་མྱུ་གུ་ལྟ་བུ་ཡིན་པ་དང༌།
དེའི་ཁྱད་ཆོས་ནི་མང་ཚོགས་ཀྱིས་ཐུན་མོང་དུ་ངག་ཐོག་ནས་གསར་བསྐྲུན་
བྱས་པ་ཞིག་དང་ངག་རྒྱུན་དུ་དར་བ་ཞིག་ཡིན་པ་མ་ཟད། དེ་དག་ལ་རྒྱུན་ཆད་
མེད་པར་བཟོ་བཅོས་དང་ལེགས་བསྒྲིགས་བྱས་པ་ཞིག་ཀྱང་ཡིན་སྟབས་དེ་ལ་མི་
དམངས་ཀྱིས་ངག་ཐོག་ནས་གསར་རྩོམ་བྱས་པའང་ཟེར། ཀའོ་ཨེར་ཅིས་
“ དམངས་ཁྲོད་རྩོམ་རིག་ནི་ངལ་རྩོལ་མང་ཚོགས་ཀྱིས་ངག་ཐོག་ནས་གསར་
རྩོམ་བྱས་པ་ཞིག་རེད་” ཅེས་དང་། ད་དུང་ཁོང་གིས་“ དེ་ནི་རྒྱ་ཆེའི་མང་
ཚོགས་ཚོས་ཐོན་སྐྱེད་ངལ་རྩོལ་དང་སྤྱི་ཚོགས་འཚོ་བའི་ཉམས་མྱོང་གི་ཁྲོད་
ནས་འཚོལ་བསྡུ་བྱས་པའི་ཤེས་ཡོན་གྱི་སྤྱི་བསྡོམས་ཡིན་” ཞེས་གསུངས་ཡོད་པ་
རེད།
དམངས་ཁྲོད་རྩོམ་རིག་གིས་དུས་རབས་རིམ་བྱུང་དུ་རྩོམ་རིག་འཕེལ་
རྒྱས་འགྲོ་བར་གལ་ཆེའི་ནུས་པ་བཏོན་ཡོད་ཅིང་། རྩོམ་འབྲི་མཁན་མི་ཉུང་བ་
ཞིག་གིས་རང་ཉིད་ཀྱི་གསར་རྩོམ་བྱ་བ་དེ་ཕྱི་ཚུལ་རིང་ལུགས་ཀྱི་ལམ་གུ་དོག་
པོར་གྱུར་བའི་སྐབས་སུ་རྟག་ཏུ་དམངས་ཁྲོད་རྩོམ་རིག་ལས་ཁྲག་དྲོན་བླངས་
269



པར་བརྟེན་འཕེལ་རྒྱས་གསར་པ་ཞིག་ཡོང་གི་ཡོད། ལུའུ་ཤུན་གྱིས་ “ རྩོམ་
རིག་རྙིང་པ་རྣམས་ཉམས་རྒུད་དུ་འགྲོ་སྐབས་སུ་དམངས་ཁྲོད་རྩོམ་རིག་དང་ཕྱི་
རྒྱལ་གྱི་རྩོམ་རིག་ལས་བསྡུ་ལེན་བྱས་པར་བརྟེན་ནས་འཕོ་འགྱུར་གསར་པ་
ཞིག་བྱུང་བའི་དཔེ་དེ་འདྲ་ནི་རྩོམ་རིག་གི་ལོ་རྒྱུས་ཐོག་ཏུ་རྟག་ཏུ་མཐོང་རྒྱུ་ཡོད་
པ་ཞིག་རེད་” ཅེས་གསུངས་མྱོང་ཡོད། དམངས་ཁྲོད་ཀྱི་རྩོམ་རིག་ལ་རྣམ་པ་
མི་འདྲ་བ་ ཤིན་ཏུ་མང་བ་ དཔེར་ན། ལྷ་ སྒྲུང་དང་། ཤོད་རྒྱུན། སྒྲུང་།
གཞས་ཚིག གཏམ་དཔེ་སོགས་ཡོད་པ་དང༌། ཚིག་སྦྱོར་བྱེད་སྟངས་ཀྱི་ཐད་
ནས་བཤད་ནའང་དམངས་ཁྲོད་ཀྱི་རྩོམ་རིག་ནི། རྣམ་པ་གསར་ཞིང་། སྙན་
འཇེབས་ལྡན་པ་དང༌། ཟོལ་མེད་བག་ཆགས་པ། ཚིག་སྦྱོར་བདེ་ཞིང་གོ་སླ་བ་
བཅས་ཀྱི་ཁྱད་ཆོས་ལྡན་ཡོད་པས། ཀའོ་ཨེར་ཅིས་ཀྱང་“ ཁྱོད་ཚོས་ཡིད་གཟབ་
ཀྱིས་མང་ཚོགས་ཀྱི་ཕལ་སྐད་ལ་སློབ་སྦྱོང་བྱས་ཏེ་བབ་ཆགས་ཤིང་གོ་བདེ་བ།
སྙན་འཇེབས་དང་གསོན་ཉམས་ལྡན་པའི་ཚིག་སྦྱོར་བེད་སྤྱོད་བྱ་རྒྱུར་འབད་
བརྩོན་གྱིས་བརྗོད་ཚིག་གཅིག་གཉིས་ཀྱིས་ལུས་ངག་ཡིད་གསུམ་གྱི་ཁྱད་ཆོས་
མཚོན་པའི་གཟུགས་བརྙན་མཚོན་པར་བྱེད་དགོས” ཞེས་དང་“ རྩོམ་རིག་ནི་
བརྗོད་བྱེད་ཚིག་གི་སྒྱུ་རྩལ་རེད་” ཅེས་གསུངས། དེ་བཞིན་རང་རེའི་སྔོན་བྱོན་
རྩོམ་རིག་མཁས་ཅན་མི་ཉུང་བ་ཞིག་གིས་མང་ཚོགས་ཀྱི་སྐད་ཆ་སློབ་སྦྱོང་
གནང་རྒྱུར་དོ་འཁུར་ཆེན་པོ་མཛད་དེ་རྩོམ་འབྲིའི་ཕྱག་ལེན་དངོས་ཀྱི་ཐོག་ནས་
རང་རང་སོ་སོའི་རྩོམ་ཡིག་དག་ཀྱང་མང་ཚོགས་ཀྱི་ཁ་རྒྱུན་དང་ཡོངས་སུ་གཅིག་
མཐུན་མཛད་པ་ཡང་ཡོད། དཔེར་ན། རྒྱལ་དབང་སྐུ་འཕྲེང་དྲུག་པ་ཚངས་
དབྱངས་རྒྱ་མཚོའི་《མགུར་གླུ་》དང༌། པཎ་ཆེན་སྐུ་ཕྲེང་བདུན་པ་བསྟན་པའི་
ཉི་མས་མཛད་པའི་《 ཁ་ཆེ་ཕ་ལུའི་བསླབ་བྱ་དངོས་གྲུབ་ཆུ་མིག་》སོགས་ཇི་
སྙེད་ཅིག་མཆིས་ཡོད། རྩོམ་པ་པོས་མང་ཚོགས་ཀྱི་སྐད་ཆ་སློབ་སྦྱོང་བྱེད་རྒྱུར་
ཤིན་ཏུ་ག གས་ཆེན་གནང་ཡོད་རྐྱེན་རྩོམ་ཡིག་དེ་རིགས་ཚིག་སྦྱོར་སྙན་ཞིང་
270



འཇེབས་ལ་དོན་གོ་སླ་བ། མི་སུས་ཀྱང་བལྟ་ཐུབ་པ་དང་དོན་རྟོགས་ཐུབ་པ་
ཞིག་བྱུང་ཡོད། རྒྱལ་དབང་ཚངས་དབྱངས་རྒྱ་མཚོའི་《 མགུར་གླུ་》ལས།
“བྲིས་པའི་ཡི་གེ་ནག་ཆུང༌། །ཆུ་དང་ཐིགས་པས་འཇིག་སོང་། །མ་བྲིས་
སེམས་ཀྱི་རི་མོ། །བསུབས་ཀྱང་ཟུབ་རྒྱུ་མི་འདུག ” ཅེས་པ་དང༌། དབུས་
གཙང་ཁུལ་དུ་དར་ཁྱབ་ཆེ་བའི་དམངས་ཁྲོད་ཀྱི་གཞས་ཚིག་ནང་དུ། “ ཆུང་
འདྲིས་ང་གཉིས་གཏམ་དེ། །རྡོ་ལ་རི་མོ་བྲིས་ཡོད། །ཆར་པ་ལོ་གསུམ་བབས་
ཀྱང་། །རི་མོ་ཡལ་ས་མ་རེད། །” ཅེས་པ་ལྟ་བུའི་ཚིག་སྦྱོར་བྱེད་སྟངས་དེ་
དག་ཤིན་ཏུ་འདྲ་བ་ཞིག་ཡིན། དམངས་ཁྲོད་ཀྱི་རྩོམ་རིག་དེས་མི་དམངས་
མང་ཚོགས་ཀྱི་འཚོ་བ་དང་རེ་སྨོན་མཚོན་ཞིང༌། མང་ཚོགས་ཀྱི་བློ་གྲོས་དང་སྒྱུ་
རྩལ་གྱི་འཇོན་ཐང་ཕྱོགས་གཅིག་ཏུ་བསྡུས་ཡོད་ལ། མང་ཚོགས་མཉམ་སྡེབ་
ཀྱིས་དགའ་ཞེན་དང་ཉར་ཚགས་ཀྱང་བྱེད་ཀྱི་ཡོད་པ་དང༌། དུས་མཚུངས་ཁོ་
ཚོ་ནི་ རྩོམ་ རིག་ དེའི་ བཟོ་ བཅོས་ མཁན་ དང༌། དར་ ཁྱབ་ གཏོང་མཁན།
བརྒྱུད་སྤྲོད་བྱེད་མཁན། དེ་བཞིན་ཆེས་རྩ་བར་གྱུར་པའི་ལོངས་སྤྱོད་མཁན་
བཅས་ཀྱང་ཡིན་པས། དམངས་ཁྲོད་རྩོམ་རིག་ནི་དུས་གཏན་དུ་མང་ཚོགས་
ཀྱི་སེམས་ནང་དུ་གསོན་པོར་གནས་ཤིང་ངག་སྒྲོས་སུ་རྒྱུན་འབྱམས་སུ་དར་བ་
ཞིག་ཡིན་ལ། ངག་ཐོག་གི་བརྗོད་ཚིག་དེ་དག་གིས་ཆེས་རྟོགས་སླ་བའི་སྒོ་ནས་
འདུ་ཤེས་མངོན་པར་བྱེད་པའི་སྒྱུ་རྩལ་གྱི་ལག་ཆ་ཞིག་ཏུ་གྱུར་བ་དང༌། དེ་ནི་
དར་ཁྱབ་འགྲོ་མགྱོགས་ལ་བློར་འཛིན་བདེ་བས་མང་ཚོགས་ཚོས་དེ་བེད་སྤྱོད་
བྱས་ནས་ཁོ་ཚོ་རང་ཉིད་ཀྱིས་སྤྱི་ཚོགས་ཀྱི་ཆབ་སྲིད་དང་། དཔལ་འབྱོར།
ཆོས་ལུགས་སོགས་ཕྱོགས་གང་ཅིར་འཛིན་པའི་ལྟ་ཚུལ་དང་སྣང་འཆར། དེ་
བཞིན་ཁོ་ཚོའི་འཚོ་བ་སྤྱོད་སྟངས། ཡུལ་གོམས་གཤིས་ལུགས། རེ་འདོད་དང་
བསམ་ཚུལ་བཅས་གང་ཅི་མངོན་ཐུབ་པ་བྱེད་ཀྱི་ཡོད་ཅིང་། རྩོམ་ཐབས་དེ་
རིགས་དུས་རྟག་ཏུ་ཁོ་ཚོའི་ཡིད་ཁམས་སུ་བརྟན་པོར་གནས་ཏེ་གསོན་ཉམས་
271



ལྡན་པའི་ངང་ནས་མང་ཚོགས་ཀྱི་སྣེ་མང་ཕུན་སུམ་ཚོགས་པའི་སྒྱུ་རྩལ་གྱི་རྣམ་
པའི་ཁྲོད་ དུ་ མུ་ མཐུད་ འཕེལ་ རྒྱས་ འགྲོ་ བ་ དང༌། དམངས་ གཞས་ དང༌།
གཏམ་དཔེ། ངག་རྒྱུན། སྒྲུང་གཏམ་ལ་སོགས་པ་ནི་དོན་དངོས་འཚོ་བའི་
གནད་དོན་མངོན་གྱུར་སྟབས་བདེ་བ་དང༌། དུས་ཐོག་ཏུ་འཁེལ་ཞིང་ཆགས་
སྡང་གསལ་བའི་ཁྱད་ཆོས་ཡོན་ཏན་ལྡན་པ་རྣམས་གཅིག་བསྡུས་ཀྱིས་བསྟན་
ཡོད་ལ། དེ་དག་གི་སྐད་ཆ་ཡང་ཤིན་ཏུ་ཕུན་སུམ་ཚོགས་པ་ཞིག་ཡིན། ཀའོ་
ཨེར་ཅིས་“ རྩོམ་རིག་ལོ་རྒྱུས་འཕེལ་རྒྱས་ཀྱི་དོན་དངོས་ལ་བརྟེན་ནས། རྗོད་
བྱེད་ཚིག་སྦྱོར་གྱི་སྒྱུ་རྩལ་ནི་ཐད་ཀར་མིའི་རིགས་ཀྱི་ངལ་རྩོལ་དང་མཉམ་དུ་
བྱུང་བ་ཞིག་ཡིན་”ཞེས་གསུངས་ཡོད་པ་རེད། དེས་ན་རྩོམ་པ་པོས་རང་ཉིད་
ཀྱི་སྐད་ཆ་ཕུན་སུམ་ཚོགས་སུ་གཏོང་བ་དང་སློབ་སྦྱོང་བྱེད་པའི་ཚེ་རྒྱ་ཆེའི་མི་
དམངས་མང་ཚོགས་ཀྱི་ས་ནས་སློབ་སྦྱོང་བྱེད་དགོས་པ་མ་ཟད། དམངས་
ཁྲོད་ཀྱི་རྩོམ་རིག་ནང་ནས་ཀྱང་སློབ་སྦྱོང་བྱེད་དགོས་པ་ཞིག་ཡིན། །
ང་ཚོས་བརྗོད་ཡག་གི་མི་དམངས་མང་ཚོགས་ཀྱི་སྐད་ཆ་དེ་རྩོམ་རིག་གི་
སྐད་ཆའི་འབྱུང་ཁུངས་ཡིན་ཞེས་པ་ནི། རྩོམ་རིག་སྒྱུ་རྩལ་གྱི་སྐད་ཆ་དེ་དག་མི་
དམངས་མང་ཚོགས་ཀྱི་སྐད་ཆ་དེ་ཁྱོན་ཡོངས་ནས་འདྲ་སྤོས་དང་ལད་ཟློས་བྱེད་
དགོས་ཞེས་བརྗོད་པ་མ་ཡིན། དེ་ནི་གཅིག་ནས་གཟབ་ནན་དང་ཧུར་བརྩོན་
ཆེན་པོས་སློབ་སྦྱོང་བྱེད་དགོས་པ་དང་། གཉིས་ནས་གདམས་གསེས་དང་
ཞུན་བརྡར་བྱེད་དགོས་པ་དེ་ཡིན་ལ་མི་དམངས་མང་ཚོགས་ཀྱི་སྐད་ཆ་ལ་
འཛིན་པའི་ཡང་དག་པའི་རྣམ་འགྱུར་ཡང་དེ་ཡིན། གྲགས་ཅན་རྩོམ་པ་པོ་
ལའོ་ཧྲེས་གསུངས་དོན་“ འཚོ་བའི་ནང་ནས་སྐད་ཆ་བཙལ་འཚོལ་བྱེད་དགོས་
པ་རེད། དེ་འདྲ་བྱས་ན་སྐད་ཆ་དེར་རྩ་བ་ཡོད་པ་དང༌། ཡིག་ཐོག་ནས་སྐད་
ཆ་བཙལ་འཚོལ་བྱས་ཚེ། སྐད་ཆ་དེ་རྒྱུན་ཁོ་ན་ཙམ་དུ་ཟད་ཅིང༌། རྣག་ཐོག་
གཙག་འཁེལ་གྱི་ཚུལ་བཞིན་རྩ་བ་འཛིན་མི་ཐུབ་བོ། འཚོ་བ་ནི་ཚིགས་ཚོགས་
272



གསོན་པོའི་དཔེ་དེབ་ཆེས་རླབས་ཆེ་བ་ཞིག་ཡིན་”(《ངས་ཇི་ལྟར་བྱས་ཏེ་
སྐད་ཆ་ སློབ་ སྦྱོང་བྱས་ པ་》ཞེས་ པའི་ ཤོག་ གྲངས་197ལ་ གསལ་)ཞེས་
གསུངས་པ་ལྟར་རོ། །
ཕྱི་རྒྱལ་གྱི་སྐད་ཡིག་དང་ མི་ རིགས་ གཞན་ གྱི་ སྐད་ཡིག་ གི་ ནང་
ནས་ང་ཚོར་ མཁོ་ བའམ་ འཕྲོད་ པ་ རྣམས་ འབད་ པས་ སློབ་ སྦྱོང་ བྱེད་
དགོས།
རྩོམ་རིག་སྒྱུ་རྩལ་གྱི་སྐད་ཆ་ཕུན་སུམ་ཚོགས་པོ་ཡོང་བར་ཕྱི་རྒྱལ་གྱི་སྐད་
ཡིག་ནང་དང་མི་རིགས་གཞན་གྱི་སྐད་ཡིག་ནང་གི་སྐད་ཆ་རྣམས་སློབ་སྦྱོང་
བྱེད་དགོས་པ་མ་ཟད། ངེས་པར་དུ་ང་ཚོར་མཁོ་བའམ་འཕྲོད་པ་རྣམས་
འབད་པས་ཚུར་བླངས་ཏེ་རང་རིགས་སུ་འགྱུར་བར་བྱེད་དགོས་པ་ལས་མི་
རིགས་གཞན་གྱི་སྐད་ཆ་དེ་དག་ཨུ་བཙུགས་ཀྱིས་ལེན་པ་དང་ཡང་ན་རང་སྣང་
གང་ཤར་དུ་བེད་སྤྱོད་དང་འདྲ་བཤུས་མི་བྱེད་པར་རང་མི་རིགས་ཀྱི་སྐད་བརྡའི་
ཁྱད་ཆོས་དང་མཐུན་པ་རྣམས་ལེན་དགོས་པ་རེད། ཕྱི་རྒྱལ་གྱི་སྐད་ཡིག་དང་
མི་རིགས་གཞན་གྱི་སྐད་ཆའི་ནང་དུ་ང་ཚོའི་མི་རིགས་ལ་མཁོ་བའམ་མི་རིགས་
ཀྱི་སྐད་ཆའི་ནང་མེད་པའི་ཐ་སྙད་འགའ་རེས་དང་སྐད་ཆ་འགའ་རེས་ཡོད་པ་
དེ་དག་ཚུར་འབད་པས་ལེན་དགོས་པ་རེད།
བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་མི་རིགས་རང་ཉིད་ཀྱི་རྩོམ་རིག་
སྒྱུ་རྩལ་གྱི་དར་སྲོལ་རྒྱུན་བཟུང་ཐོག་མི་རིགས་གཞན་གྱི་ཡར་ཐོན་གྱི་རྩོམ་སྲོལ་
དང་རིགས་པའི་གཞུང་ལུགས་དང་སྐད་ཆ་ཚུར་ལེན་རྒྱུའི་ཐད་སྔོན་བྱོན་མཁས་
དབང་དམ་པ་རྣམས་དང་མཁས་དཔྱོད་དག་པ་རྣམས་ཀྱིས་གཙིགས་ཆེན་དང་
ང་ཚོར་མིག་དཔེ་བཟང་པོ་ཞིག་བསྟན་ཡོད། འཇིག་རྟེན་ན་མི་རིགས་གང་
ཞིག་ལ་རྩོམ་རིག་གི་རྩོམ་སྟངས་གསར་པ་ཞིག་སྔར་ལས་གྲུབ་ཡོད་དུས། མི་
273



རིགས་གཞན་གྱི་མཁས་པ་ཆེན་པོ་རྣམས་ཀྱིས་རང་མི་རིགས་ཀྱི་རིག་གནས་སྒྱུ་
རྩལ་སྤེལ་བའི་ཆེད་དུ་གཞན་མི་རིགས་ཀྱི་རྩོམ་རིག་གི་རྩོམ་སྟངས་དེ་གཞི་ལ་
བརྟེན་པ་དང་ཟུར་ལྟ་བྱས་ཏེ་རང་མི་རིགས་ཀྱིས་རིག་གནས་སྒྱུ་རྩལ་གྱི་ཁྱད་
ཆོས་དང་ཟུང་དུ་འབྲེལ་བར་མཉེས་ནས་རང་མི་རིགས་ཀྱི་རིག་གནས་སྒྱུ་རྩལ་
གྱི་ཁྱད་ཆོས་དང་ལྡན་པའི་རྩོམ་རིག་གི་རྣམ་པ་གསར་པ་ཞིག་སྤེལ་གྱི་ཡོད་པ་
རེད། དཔེར་ན་《ས་སྐྱ་ལེགས་བཤད་》ལ་མཚོན་ན་ས་སྐྱ་པཎྜི་ཏས་རྒྱ་གར་གྱི་
ལེགས་བཤད་རྩོམ་པའི་སྒྱུ་རྩལ་རྣམས་འབད་པས་སྦྱང་བརྩོན་དང་ཞིབ་འཇུག་
བྱས་ཐོག་བོད་ཀྱི་རྩོམ་གཞུང་མང་པོར་བལྟས་ནས་བརྩམས་པའི་གནས་ལུགས་
དང་མཐུན་ཞིང་དོན་ཟབ་པའི་བོད་ཀྱི་རྩོམ་རིག་གི་རྣམ་པ་གསར་པ་ལེགས་
བཤད་ཀྱི་རྩོམ་ཚུལ་དེ་སྲོལ་བཏོད་པ་རེད། དེ་བཞིན་དུ་སྙན་ངག་གི་གཞུང་
ཡང་ཐོག་མར་རྒྱ་གར་གྱི་《སྙན་ངག་མེ་ལོང་》མའི་གཞུང་དེ་བོད་སྐད་དུ་
བསྒྱུར་བ་དང་དུས་ཡུན་རིང་པའི་ནང་མཁས་དབང་མང་པོས་གཞུང་ལུགས་
འདི་རང་ལུགས་དང་ ཕྱི་ལུགས་ཟུང་འབྲེལ་བྱས་ཏེ་འཕེལ་རྒྱས་ཤུགས་ཆེན་
བཏང་བ་མ་ཟད་སྙན་ངག་གི་བསྟན་བཅོས་གྲངས་ལས་འདས་པ་ཞིག་རྩོམ་འབྲི་
བྱས་ཡོད་པ་རེད། དེས་ན་རྒྱ་གར་གྱི་སྙན་ངག་དང་རིགས་པའི་གཞུང་ལུགས་
རྣམས་བོད་རང་ཉིད་ཀྱི་རིག་གནས་ཀྱི་ཁྱད་ཆོས་དང་མཐུན་པར་བྱས་པའི་རྐྱེན་
གྱིས་བོད་ཀྱི་རིགས་པའི་གཞུང་ལུགས་ཀྱི་མ་ལག་གལ་ཆེན་ཞིག་ཏུ་གྱུར་བ་ལས།
ཁྱད་ཆོས་དེ་དང་བྲལ་ནས་ཚང་མ་འདྲ་བཤུས་བྱས་པ་ཞིག་མིན་པར་མཁས་པ་
གྲངས་ལས་འདས་པ་ཞིག་གིས་རང་རིགས་ཀྱི་སྐད་བརྡའི་ཁྱད་ཆོས་དངོས་ལ་
གཞིགས་ཏེ་འཕེལ་རྒྱས་དང༌། སྣོན་འཕྲི་སྤོར་གཅོག་བྱས་རྐྱེན་སྙན་ངག་གི་
རིག་པའི་བསྟན་བཅོས་ཆེས་ཁྱད་དུ་འཕགས་པ་ཞིག་གྲུབ་ཐུབ་པར་བྱུང་བ་རེད།
དོན་དངོས་དེ་དག་ནས་རྩོམ་རིག་སྒྱུ་རྩལ་གྱི་སྐད་ཆ་ཡང་རང་རིགས་ལ་མེད་
པའི་ཐ་སྙད་དེ་དག་ཚུར་བླངས་ཏེ་རང་རིགས་སུ་འགྱུར་བ་བྱེད་དགོས་པ་དེ་
274



མཐོང་ཐུབ་པ་ཞིག་ཡིན་ལ། ད་ལམ་བེད་སྤྱོད་བྱེད་བཞིན་པ་དང་བོད་ཀྱི་སྐད་
ཡིག་གི་གཏེར་མཛོད་ནང་དུ་ཡང་མི་རིགས་གཞན་ནས་ཚུར་བླངས་པའི་སྐད་
བརྡ་མི་ཉུང་བ་ཞིག་ཡོད། དེ་དག་ནི་ལོ་ཙཱ་བ་ཆེན་པོ་རྣམས་ཀྱིས་ཡིག་བསྒྱུར་
དང་སྐད་བསྒྱུར་བྱེད་པའི་བརྒྱུད་རིམ་དུ་བོད་ཀྱི་སྐད་བརྡའི་ནང་དུ་མ་གྲགས་
པའམ་གསལ་འདོན་བྱེད་མི་ཐུབ་པའི་ཐ་སྙད་འགའ་རེ་རང་སོར་བཞག་ཡོད་
རྐྱེན་རིམ་བཞིན་བོད་རང་ཉིད་ཀྱི་སྐད་བརྡ་དང་སྐད་ཆ་ཞིག་ཏུ་འགྱུར་ཡོད་པ་
དེ་ཡིན། དཔེར་ན། བོད་དུ་རྩོམ་བསྒྱུར་བྱེད་པའི་ཐོག་མའི་དུས་སུ་ནི་གཙོ་བོ་
ནང་བསྟན་གྱི་གཞུང་ལུགས་རྣམས་བསྒྱུར་དགོས་པ་དང༌། སྐབས་དེར་རྒྱ་གར་
གྱི་མཁས་པ་རེ་དང་བོད་ཀྱི་ལོ་ཙཱ་བ་རེ་ཟུང་འབྲེལ་གྱིས་བསྒྱུར། དེ་ནས་རྒྱ་གར་
གྱི་མཁས་པ་དང་ལོ་ཙཱ་བ་ཟུང་འབྲེལ་གྱིས་ཚིག་དོན་ལ་ཞུས་དག་བཏང་ནས་
རྒྱལ་པོར་སྤྱན་འབེབས་ཞུས། དེ་ནས་རྒྱལ་པོ་དང་པཎྜི་ཏ་དང་ལོ་ཙཱ་བ་ཚང་མ་
ཚོགས་པའི་དབུས་སུ་ལོ་པཎ་ཚང་མས་མིག་བལྟ་བྱས་ཐོག་ཚིག་དོན་ལ་སྐྱོན་
ཡོད་པ་དག་བཅོས་བྱེད་དགོས་པ་རྣམས་དག་བཅོས་བྱས། དེ་ནས་ཕྱིན་ཆད་
ཁྱབ་འགྲེམས་བྱས་ཆོག་པ་གཏན་འབེབས་བྱེད་ཀྱི་ཡོད་པ་དང༌། བསྒྱུར་ཚུལ་
གྱི་ཐབས་ཤེས་དང་རྣམ་པའི་ཐད་དོན་བསྒྱུར་དང་། ཐད་བསྒྱུར། རང་སོར་
བཞག་པའི་ཁྱད་པར་གསུམ་ལག་ལེན་བསྟར་ཞིང་བོད་ཀྱི་སྐད་བརྡའི་ནང་མེད་
པའི་ཐ་སྙད་དང་སྐད་ཆ་མང་པོ་ཞིག་ཐོན་པ་དང༌། དེས་བོད་རིགས་ཀྱི་སྐད་ཆ་
ཕུན་སུམ་ཚོགས་ སུ་ གཏོང་རྒྱུར་ནུས་པ་མི་ཆུང་བ་ཞིག་ ཐོན་ཡོད་ པ་ རེད།
འདིར་དཔེ་མཚོན་ཙམ་ཞིག་བཀོད་ནས་དེ་དག་གི་རྣམ་པ་མདོར་ཙམ་བསྟན་
ན། དོན་བསྒྱུར་གྱི་ཐད་ལ་ལེགས་སྦྱར་སྐད་ཀྱི་དོན་དང་མཐུན་པར་བོད་སྐད་
དུའང་དོན་དེ་གསལ་བར་རྟོགས་ཐུབ་པའི་མིང་དུ་བསྒྱུར་བ་སྟེ། པཱ་ར་མི་ཏ་ -
ལ་ཕ་རོལ་དུ་ཕྱིན་པ་ཞེས་པར་བསྒྱུར་བ་ལྟ་བུ་སྟེ་ཕ་རོལ་དུ་ཕྱིན་པའི་དོན་ནི་
དཔེར་ན་ཆུ་ཀླུང་ཆེན་པོའི་ཚུར་རོལ་ནས་ཕར་རོལ་དུ་བརྒལ་བའི་དོན་དང༌།
275



ཡོ་ག་ – ལ་རྣལ་འབྱོར་དུ་བསྒྱུར་བ་ནི་རྣལ་མ་སྟེ་ཡང་དག་པའི་དམིགས་ཡུལ་ལ་
སེམས་རྩེ་གཅིག་ཏུ་མཉམ་པར་འཇོག་པའམ་འབྱོར་བའི་དོན་དང་མཐུན་པར་
བསྒྱུར་བ་དང་། ཡང་ཐད་བསྒྱུར་ནི། ལེགས་སྦྱར་ཡིག་གཟུགས་རེ་རེ་དོན་ཅི་
སྟོན། བོད་ལའང་དེ་དང་མཐུན་པར་ཐད་ཀ་ཐད་སོར་བསྒྱུར་བ་སྟེ། པྲ་ཛྙཱ་ –
ཞེས་པ་ཤེས་རབ་ཡིན། པྲ་ནི་རབ་དང་མཆོག་གི་དོན་དང་། ཛཱ་ནི་ཤེས་པ་
དང་མཁྱེན་པའི་དོན་ཏེ་བོད་སྐད་དུ་རབ་ཤེས་ཞེས་པ་བརྗོད་མི་བདེ་བས་ཤེས་
རབ་ཏུ་བསྒྱུར་བ་དང་། རིན་པོ་ཆེ། ཨིནྡྲ་ནཱི་ལ་ – ཞེས་པ་དབང་སྔོན་ཏེ།
ཨིནྡྲ་ནི་དབང་བོ་དང་། ནཱི་ལ་ནི་སྔོན་པོ་ཡིན་པས་དབང་སྔོན་ཞེས་བསྒྱུར་པ་ལྟ་
བུའོ། །
དེ་མིན་ལེགས་སྦྱར་གྱི་སྐད་རང་སོར་བཞག་པ། ལེགས་སྦྱར་གྱི་སྐད་
བོད་སྐད་དུ་བསྒྱུར་ན་གོ་སླ་བར་མི་འགྱུར་བའི་རིགས་སྔགས་སྐད་རང་སོར་
བཞག་པ་ལ་སྤྱིར་རྣམ་པ་མི་འདྲ་བ་གཉིས་ཡོད། གཅིག ཡིག་གཟུགས་ཅུང་
ཟད་ཀྱང་མ་འགྱུར་བར་རང་སོར་བཞག་པ། དཔེར་ན། ཆུ་ལས་སྐྱེས་པའི་མེ་
ཏོག་པདྨ། ཨུཏྤལ། ཙནྡན། ཙམྤ་ཀ ཆུ་ཀླུང་ཆེན་པོ་གངྒ་ཞེས་པ་ལྟ་བུ་
རྣམས་ནི་སྔོན་བྱོན་ལོ་ཙཱ་བ་རྣམས་ཀྱིས་ཡིག་དོན་ལྟར་བསྒྱུར་ན་འགངས་མི་ཆེ་
བར་བསམ་ནས་ཡིག་གཟུགས་ཀྱང་མ་འགྱུར་བར་བཀོད་པ་ཤུགས་ཆེ་བ་དང་།
གལ་ཏེ་བསྒྱུར་ན་གངྒ་ཞེས་པ་འགྲོ་ལྡན་མར་བསྒྱུར་ཆོག་ཀྱང་དེ་ལྟར་མ་བསྒྱུར་
བར་རང་སོར་བཞག་པའི་དགོས་པ་ནི་གངྒཱ་ཞེས་བརྗོད་ན་ཀུན་གྱིས་རྟོགས་སླ་
བ་དང་། འགྲོ་ལྡན་མ་ཞེས་བསྒྱུར་ན་མངོན་བརྗོད་ཀྱི་ཚུལ་དུ་བསྒྱུར་པས་ཀུན་
གྱིས་རྟོགས་དཀའ་བའི་དབང་གིས་ཡིན་པ་དང༌། གཞན་ཡང་མཚོ་ལ་སྐྱེས་
པའི་པདྨ་དང་དྲོ་སར་སྐྱེས་པའི་ཙམྤ་ཀ་སོགས་བོད་སིལ་བུའི་ཡུལ་དུ་མི་སྐྱེ་བའི་
དབང་གིས་ཀྱང་བོད་རང་ལ་དེའི་མིང་བརྡ་མ་བྱུང་བའི་རྒྱུ་མཚན་གྱིས་བོད་སྐད་
དུ་བསྒྱུར་པ་ལས་ལེགས་སྦྱར་སྐད་རང་སོར་བཞག་ན་དགོས་པ་ཆེ་བ་དང༌།
276



བོད་ཀྱི་སྐད་ལ་སྔགས་སྐད་ཟུར་ཕྱིན་པ་ཐོན་མི་ཐོན་ཅི་རིགས་ཡོད་ཀྱང་ཡི་གེ་ལ་
སྔགས་ཡིག་ཇི་མ་ཇི་བཞིན་འབྲི་ཐུབ་པའི་གནད་ནི་བོད་ཡིག་གི་འབྱུང་ཁུངས་
ལེགས་སྦྱར་གྱི་དབྱངས་སུ་ཐུག་པ་དེ་ཡིན་ནོ། །
གཉིས། བོད་སྐད་ལ་བརྗོད་བདེ་བའི་ཆེད་དུ་ཡིག་གཟུགས་ཅུང་ཟད་
རེ་འགྱུར་བ་ལྟར་གླེགས་བམ་གྱི་གཞུང་རྣམས་སུ་བཀོད་པ། དཔེར་ན། ཛུམ་
དཱི་བ་ – ཞེས་པ་འཛམ་བུའི་གླིང་དུ་འབོད་པ་ནི་དཱི་བ་གླིང་དུ་བསྒྱུར་བ་དོན་
བསྒྱུར་དང༌། ཛུམ་ཁ་ལ་བདེ་ཆེད་སྔོན་འཇུག་འ་སྦྱར། བརྩེགས་མ་ཕྲལ།
རྣམ་དབྱེ་འབྲེལ་སྒྲ་སྦྱར་ནས་བོད་ཡིག་གི་འགྲོ་སྟངས་དང་བསྟུན་ཏེ་འཛམ་བུའི་
གླིང་ཞེས་སུ་གྲུབ་པ་དང་། སེདྷ་ – ཞེས་པ་སེང་གེ་འམ་སེངྒེ་རུ་འགྱུར་བ་དང་།
པུསྟི་ཀ་ – ཞེས་པ་གླེགས་བམ་སྟེ་པོ་ཏི་རུ་འགྱུར་བ་ལྟ་བུའོ། །དེ་ལྟར་ཉེ་ལམ་
ཡང་སྤྱི་ཚོགས་འཕེལ་རྒྱས་དབང་གིས་སྐད་བརྡ་གསར་པ་ཇི་སྙེད་ཅིག་ཐོན་གྱིན་
ཡོད། དཔེར་ན། བརྙན་འཕྲིན་འཕྲུལ་འཁོར་དང༌། སྒྲ་བསྡུ་འཕྲུལ་འཁོར་
སོགས་ཡོད་པ་རེད། འོན་ཏེ། ཕྱི་རྒྱལ་སྐད་ཡིག་དང་མི་རིགས་གཞན་གྱི་སྐད་
ཡིག་གི་ཉིང་ཁུ་དང་སྙིང་བཅུད་རྣམས་ཚུར་ལེན་ཏེ་རང་རིགས་སུ་འགྱུར་ཐབས་
བྱེད་དགོས་པ་ལས། དེ་དག་འདྲ་སྤོས་དང་འདྲ་བཤུས་བྱེད་རྒྱུ་མེད་པ་དེ་ནི་
འགག་རྩའི་གནད་དོན་ཞིག་ཡིན། གལ་སྲིད་མི་རིགས་རང་ཉིད་ཀྱི་སྐད་བརྡའི་
ཁྱད་ཆོས་དང་དགོས་པ་འཕྲོད་མིན་སོགས་ལ་བརྟག་ཞིབ་མ་བྱས་པར་དེ་དག་
ཨུ་ཚུགས་ཀྱིས་ལེན་པ་དང་རང་སྣང་གང་ཤར་དུ་བེད་སྤྱོད་བྱས་ཚེ། དེས་སྐད་
ཆ་ཕུན་སུམ་ཚོགས་སུ་འགྲོ་རྒྱུར་ཕན་པ་མེད་པའི་ཁར་ད་དུང་གནོད་འཚེའི་རང་
བཞིན་ཤིན་ཏུ་ཆེ་བ་ཞིག་ཡོད། འོ་ན་རང་རིགས་སུ་ཇི་ལྟར་འགྱུར་དགོས་པ་
རེད་ཅེ་ན། དེ་ནི་ཆེས་མངོན་གསལ་དོད་པའི་ཕྱོགས་ཤིག་ནི། དཔེར་ན།
འགྱུར་ཡིག་ལ་མཚོན་ན། ཡིག་བསྒྱུར་བྱས་ཟིན་རྟིང་ཀློག་པ་པོར་རང་མི་
རིགས་ཀྱི་སྐད་ཆ་དང་ཡི་གེའི་ཐོག་ནས་རྩོམ་འབྲི་བྱས་པ་ལྟ་བུའི་ཚོར་སྣང་དང་
277



རོལ་མྱོང་བྱེད་ཐུབ་པ་མ་ཟད། ཀློག་པ་པོས་དེ་དོན་གསལ་བར་རྟོགས་ལ་བོད་
མི་རིགས་ཀྱི་རང་ཉིད་སྐད་བརྡའི་ཁྱད་ཆོས་དང་ཅི་ནས་ཀྱང་མཐུན་པར་བྱེད་
དགོས་པ་དེ་ཡིན། དཔེར་ན། རྒྱ་རིགས་ཀྱི་གྲགས་ཅན་སྙན་ངག་པ་སུའུ་ཏུང་
ཕོའོ་ཡིས་བརྩམས་པའི་བཅོ་ལྔའི་ཉ་གང་ཟླ་བར་བསྟོད་པའི་སྙན་ཚིག་དེ་སྔར་
ནས་བཟུང་གྲགས་ཆེ་བ་དང༌། དུས་རབས་རིམ་བྱུང་དུ་ཉ་གང་ཟླ་བར་བཀོད་
པའི་སྙན་ཚིག་མི་ཉུང་བ་ཞིག་བྲིས་ཡོད་པ་དེ་དག་གི་ནང་ནས་ཆེས་ཁྱད་དུ་
འཕགས་པ་ཞིག་ཡིན་ཞེས་བསྔགས་བརྗོད་ཚད་མེད་ཐོབ་པ་དང༌། སྙན་ངག་
དེ་བོད་སྐད་ཡིག་ཐོག་ཏུ་བསྒྱུར་རྗེས་ཀློག་པ་པོར་ཚོར་སྣང་ཇི་འདྲ་ཞིག་བསྟེར་
ཐུབ་བམ་ཞེ་ན། ང་ཚོས་སྙན་ངག་དེ་བལྟ་ཀློག་ཅིག་བྱས་ན་རང་བཞིན་དུ་
གནད་དོན་དེར་ལན་འདེབས་ཐུབ་པ་ཞིག་ཡིན། སྙན་ངག་དེ་འདི་ལྟར་བསྒྱུར་
ཡོད་པ་སྟེ། “ དཀར་གསལ་ཟླ་བ་ག་དུས་འཆར་མིན་སྐོར། ། ཆང་དཀར་
བཏེགས་ཏེ་དགུང་སྔོན་མཐོན་པོར་འདྲི། །ཟླ་བའི་ཁྱིམ་གྱི་དུས་བཞིའི་ནམ་ཟླ་
དེ། །གང་དུ་སླེབས་མིན་ཁོ་ཡིས་ག་ལ་རྟོགས། །མཐོ་རིས་གནས་ཀྱི་གཞལ་
མེད་ཁང་བཟང་དེར། །རླུང་ལ་བཞོན་ཏེ་འགྲོ་འདོད་ཡོད་ན་ཡང་། །བར་སྣང་
མཐོན་པོའི་བསིལ་ཟེར་གྲང་ངད་དག །བཟོད་པར་དཀའ་བས་དེ་རུ་ཆས་མི་
ཕོད། །ནམ་མཁའི་ལྷ་མོས་འགྱིངས་ཉམས་ལྡན་པའི་ངང་། །ནམ་མཐོངས་
གར་གྱི་རྩེ་འཇོར་རོལ་ན་ཡང་། །གྲོགས་སུ་གྲིབ་མ་ཉིད་ལས་མེད་པ་ན། །
འཇིག་རྟེན་མི་ཡི་ཡུལ་འདིའི་དོ་ཟླ་བྲལ། །ས་སྟེང་ཉམས་དགའི་ཁང་བཟང་
སྒེའུ་ཁུང་གི །མུ་ཏིག་བསྟར་བརྒྱུས་ཁྲ་ཡོལ་ ཕྱེ་བ་ན། ། རྫི་མར་གོས་པའི་
གཉིད་ཀྱང་ཡེར་བའི་མིར། །བསིལ་ཟེར་ཟླ་བའི་འོད་སྣང་རབ་ཏུ་འཕྲོས། །ས་
སྟེང་སྐྱེ་བོའི་ཁྲོད་ཀྱི་གཉེན་དང་གྲོགས་། །ཁ་གྱེས་གདུང་བས་མནར་དུས་ནམ་
ཡིན་ལ། །ཟླ་བ་ཁྱོད་ཉིད་གདུང་སེམས་མི་འཆང་བར། །རབ་དཀར་ཉ་གང་
བཞིན་རས་ངོམས་པ་ཅི། །མི་ལ་དགའ་སྐྱོ་འདུ་བྲལ་ཟླ་བ་ལའང༌། །འཆར་
278



ནུབ་འཕེལ་གྲིབ་ཡོང་བ་ཟློག་ཏུ་མེད། །ཨེ་མ་མི་རྣམས་ནད་མེད་ཚེ་རིང་དུ། །
ཟླ་བའི་འོད་སྣང་དཔལ་ལ་རོལ་བར་སྨོན། །” ཞེས་བསྒྱུར་ཡོད་རྐྱེན་ཀློག་པ་པོ་
ཡིས་རྟོགས་སླ་བ་དང་། སྙན་འཇེབས་ཀྱི་རོ་ནུས་ལྡན་པ་ཞིག་བྱུང་ཡོད་ལ་དེའི་
ནང་གི་ཐ་སྙད་རྣམས་བོད་རིགས་ཀྱི་སྐད་བརྡའི་ཁྱད་ཆོས་དང་གང་ལེགས་
མཐུན་པར་བྱས་ཤིང་མི་རྣམས་ཀྱིས་སྙན་ངག་འདི་ནི་བོད་རིགས་ཀྱི་རྩོམ་པ་པོ་
ཞིག་གིས་བོད་སྐད་ཡིག་ཐོག་ནས་བྲིས་པ་ལྟ་བུའི་ཚོར་སྣང་སྐྱེ་ཡི་ཡོད་པས་སྙན་
ངག་འདིའི་སྐད་ངག་རྣམས་རང་རིགས་སུ་འགྱུར་ཐུབ་པ་བྱུང་ཡོད་པ་རེད། །
ང་ཚོས་ཧུར་བརྩོན་ཆེན་པོས་ གནའ་ རབས་རྩོམ་ཡིག་ནང་གི་ སྐྱེ་
སྟོབས་ཀྱི་དཔལ་འབར་བའི་སྐད་ཆ་དེ་དག་ལ་སློབ་སྦྱོང་བྱེད་དགོས་པ་
རེད།
གནའ་རབས་རྩོམ་ཡིག་ནང་གི་སྐད་ཆ་སློབ་སྦྱོང་བྱེད་རྒྱུ་དེ་ནི་རྒྱུན་
འཛིན་པ་དང་ཁྱབ་གདལ་གཏོང་རྒྱུ་དེ་ཡིན། བློ་མཐུན་མའོ་ཙེ་ཏུང་གིས་“ ང་
ཚོས་སྔ་རབས་ཀྱི་མི་རྣམས་ཀྱི་སྐད་ཆའི་ནང་ནས་སྐྱེ་སྟོབས་ཡོད་པ་རྣམས་ཡང་
ལེན་དགོས་པ་རེད། ང་ཚོས་སྐད་ཆ་སྦྱང་རྒྱུར་འབད་བརྩོན་མ་བྱས་པ་སོང་
ཙང་སྔ་རབས་ཀྱི་མི་རྣམས་ཀྱི་སྐད་ཆའི་ནང་ནས་ད་དུང་སྐྱེ་སྟོབས་ཡོད་པ་མང་
པོ་ཞིག་ང་ཚོས་བེད་སྤྱོད་གང་ཡག་ཡག་དང་གང་ལ་གང་མཚམས་ཤིག་བྱེད་
ཐུབ་ཀྱི་ཡོད་པ་མ་རེད། ཁ་རྒྱུན་ལས་དོར་ཚར་བའི་མིང་ཚིག་དང་མངོན་
བརྗོད་སྤྱོད་རྒྱུར་བློ་ཐག་རྦད་བཅད་ཀྱིས་ངོ་རྒོལ་བྱེད་དགོས་པ་ནི་བཤད་མ་
དགོས་པ་རེད། ཡིན་ན་ཡང་ཡག་པོ་ཡིན་ཐོག་ད་ལྟའང་གོ་ཆོད་པ་ཞིག་ཡིན་
ཕྱིན་ད་དུང་རྒྱུད་འཛིན་བྱེད་དགོས་ཀྱི་རེད།” (《 མའོ་ཙེ་ཏུང་གི་གསུང་རྩོམ་
གཅེས་བསྡུས་》དེབ་གསུམ་པའི་ཤོག་གྲངས་83ལ་གསལ་)ཅེས་གསུངས་ཡོད་
པ་རེད། རྒྱུན་རིང་གི་ལོ་རྒྱུས་དུས་རབས་ནང་དུ་ང་ཚོའི་མི་རིགས་ཀྱི་རྩོམ་པ་པོ་
279



ཕུལ་བྱུང་དག་གིས་བོད་རིགས་ཀྱི་སྐད་ཆ་ཕུན་སུམ་ཇེ་ཚོགས་སུ་གཏོང་རྒྱུར་
རྔུལ་ཆུ་འབོར་ཆེན་ཞིག་བཏོན་མྱོང་ལ་ལེགས་སྐྱེས་ཆེན་པོ་ཕུལ་ཡོད་པ་མ་ཟད།
ད་ལམ་མི་རྣམས་ཀྱི་འདྲེན་བྱེད་ལམ་དུ་གང་འདོད་ཀྱིས་ལོངས་སྤྱོད་བྱེད་རྒྱུ་
ཡོད་པ་དང༌། ཁོང་རྣམ་པས་རྩོམ་འབྲི་བྱས་པའི་རྩོམ་ཡིག་《མི་ལ་རས་པའི་
མགུར་འབུམ་དང་རྣམ་ཐར།》《ས་སྐྱ་ལེགས་བཤད།》《མི་དབང་རྟོགས་
བརྗོད།》《གླིང་གེ་སར་རྒྱལ་པོའི་སྒྲུང་》སོགས་ཇི་སྙེད་ཅིག་ཡོད་པ་དེ་དག་ནི་
བོད་རིགས་ཀྱི་སྐད་ཆའི་རིན་བྲལ་གྱི་གཏེར་མཛོད་ལྟ་བུ་ཞིག་ཡིན། མདོར་ན།
རྩོམ་རིག་གི་སྐད་ཆ་ཆེས་ཕུན་སུམ་ཚོགས་པ་ཞིག་བྱེད་རྒྱུར་མི་དམངས་མང་
ཚོགས་ཀྱི་སྐད་ཆར་སློབ་སྦྱོང་བྱེད་དགོས་པ་མ་ཟད། ཕྱི་རྒྱལ་དང་མི་རིགས་
གཞན་གྱི་རྩོམ་རིག་གི་སྐད་ཆ་དང་གནའ་རབས་ཀྱི་སྐད་ཆ་ལ་ཡང་སློབ་སྦྱོང་
བྱེད་དགོས་པ་རེད། འོན་ཏེ་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱས་
ནའང་འདྲ། ཡང་ན་ཕྱི་རྒྱལ་དང་མི་རིགས་གཞན་གྱི་སྐད་ཆ་སློབ་སྦྱོང་བྱས་
ནའང་འདྲ། གང་ལྟར་དེ་དག་ཚང་མ་ནི་རྩོམ་རིག་གི་སྐད་ཆའི་དགོས་མཁོར་
གཞིགས་ཏེ་གཟབ་ནན་ཆེན་པོས་གདམས་གསེས་དང་ཞུན་བརྡར། ལས་སྣོན་
བཅས་བྱེད་རྒྱུ་དེ་ཡིན་པ་ལས་ཁྱོན་ཡོངས་ནས་གདམས་གསེས་གང་ཡང་མ་
བྱས་པར་ཇི་མ་ཇི་བཞིན་འདྲ་སྤོས་བྱེད་རྒྱུ་དེ་མ་ཡིན་ནོ། །
རྩོམ་རིག་གི་སྐད་ཆ་བཅོ་སྦྱང་དང་གདམ་གསེས་བྱེད་པའི་རྩ་དོན་
གྱི་སྐོར།
ང་ཚོས་གོང་དུ་རྩོམ་རིག་གི་སྐད་ཆ་དེ་གཟུགས་སྣང་ཅན་དུ་བསྒྱུར་
དགོས་པ་དང༌། གནད་དུ་འཁེལ་བ། རང་མཚན་ཅན་དུ་འགྱུར་བར་བྱེད་
པའི་ཁྱད་ཆོས་རྣམས་བསྟན་ཟིན་པ་དང་། དེ་དག་ནི་རྩོམ་པ་པོ་དང་སྙན་ངག་
མཁན་གྱིས་སྐད་ཆ་གདམ་གསེས་དང་ལས་སྣོན་བྱེད་པའི་རྩ་བའི་དམིགས་ཡུལ་
280



ཡིན་པ་ནི་གདོན་ཟ་མི་དགོས་པ་ཞིག་ཡིན་ལ། རྩོམ་རིག་གི་སྐད་ཆ་གདམ་
གསེས་དང་བཙོ་སྦྱང་བྱེད་རྒྱུར་ཐོག་མར་སྲུང་རྩི་བྱེད་དགོས་པའི་རྩ་དོན་ཞིག་
ཀྱང་ཡིན།
རྩོམ་རིག་གི་སྐད་ཆ་གདམ་གསེས་དང༌། ལས་སྣོན་བྱེད་རྒྱུ་དེ་ནི་འཚོ་
བ་མཚོན་པར་བྱེད་པའི་དགོས་མཁོར་གཞིགས་དགོས་པ་དང༌། རྩོམ་རིག་སྒྱུ་
རྩལ་ནི་འཚོ་བ་ཚུར་སྣང་བྱེད་རྒྱུ་ཡིན་པ་དང་། རྩོམ་རིག་རྩོམ་ཡིག་གི་སྐད་ཆ་
ལེགས་ཞན་དེ་གཙོ་བོ་འཚོ་བ་མཚོན་པར་བྱེད་པའི་དགོས་པ་དང་མཐུན་ཐུབ་
མིན་ལ་བལྟ་དགོས་པ་ལས། འཚོ་བ་དངོས་ཀྱི་ནང་དོན་དང་ཁ་བྲལ་བ་དང་
ཡང་ན་ཚིག་སྦྱོར་སྙན་ཞིང་འཇེབས་པ་དང་རྣམ་པ་གསར་པ་ཞིག་ཡོང་ཐུབ་རྒྱུར་
བརྩོན་ལེན་དང་དེ་ཁོ་ན་འབད་པས་གཉེར་ན་དེ་ནི་དོན་སྙིང་དེ་ཙམ་མེད་པ་
ཞིག་ཡིན། རྩོམ་རིག་སྒྱུ་རྩལ་གྱི་རྩོམ་ཡིག་ལ་མཚོན་ན་འཚོ་བ་ནི་བརྗོད་པར་བྱ་
བའི་ནང་དོན་དང་སྐད་ཆ་ནི་མཚམས་སྦྱོར་བྱེད་རྒྱུ་དེ་ཡིན། རྩོམ་རིག་གི་སྐད་
ཆ་གདམ་གསེས་དང་བཙོ་སྦྱང་བྱེད་པར་ངལ་བ་འཛེམས་མེད་ཀྱིས་ངལ་རྩོལ་ལ་
བརྟེན་དགོས་པ་དང༌། དེ་ནི་གནའ་མིའི་གཏམ་ལ་“ ཚིག་རྐང་གཉིས་ཙམ་ལོ་
ངོ་གསུམ་གྱིས་གྲུབ། །ཀློག་བཞིན་གདོང་ལ་དགའ་བའི་མཆི་མས་བྲན། །”
ཞེས་པའམ་“ ཡིག་འབྲུ་རེ་རེར་ཁྲག་གིས་སྦགས་པ་ལས། །ལོ་བཅུའི་སྐྱོ་ངལ་
བརྗོད་ལས་འདས་པ་ཤེས། །” ཞེས་གྲགས་པ་དེ་དག་ལས་རྩོམ་རིག་གི་སྐད་
ཆར་དམིགས་ནས་ གསུངས་ པ་མིན་ཡང་། ཚིག་གི་བརྡར་ ཤ་ གཅོད་ པའི་
ཉམས་མྱོང་གལ་ཆེན་ཞིག་ཡིན་ཏེ། བཞུ་སྦྱང་ཇི་ལྟར་བྱེད་ཐུབ་ན་རྩོམ་རིག་གི་
སྐད་ཆའི་སྤུས་ཚད་དེ་ཙམ་གྱིས་ལེགས་སུ་འགྲོ་བ་ནི་སྨོས་མ་དགོས་པ་ཞིག་ཡིན།
རྩོམ་པ་པོ་ནི་མི་དམངས་མང་ཚོགས་ཀྱི་སློབ་ཕྲུག་ཅིག་ཡིན་ལ། མི་དམངས་
མང་ཚོགས་ཀྱི་དགེ་རྒན་ཞིག་ཀྱང་ཡིན། དེ་བཞིན་དུ་སྐད་ཆ་བེད་སྤྱོད་བྱ་རྒྱུའི་
ཐད་ལ་ཡང་དེ་ལྟར་ཡིན། རྩོམ་རིག་གི་རྩོམ་ཡིག་ཁྱབ་ཡུལ་རྒྱ་ཆེ་བ་དང་མི་
28]



དམངས་མང་ཚོགས་ལ་ཤུགས་རྐྱེན་གཏིང་ཟབ་ཡོད་པ་ཞིག་ཡིན་རྐྱེན་རྩོམ་པ་
པོས་སྐད་ཆ་གདམ་གསེས་དང་ལས་སྣོན་བྱ་རྒྱུའི་ཐད་མི་རྣམས་ཀྱིས་ཡང་དག་
པའི་སྒོ་ནས་སྐད་ཆ་ཚད་ལྡན་ཅན་བེད་སྤྱོད་བྱ་བའི་མིག་དཔེ་བཟང་པོ་ཞིག་
བཏོན་དགོས་པ་རེད། །
དེ་མིན། རྩོམ་རིག་གི་སྐད་ཆ་གདམ་གསེས་དང་ལས་སྣོན་བྱ་རྒྱུའི་ཐད་
སྐད་ཆ་དེ་དག་མི་རིགས་ཀྱི་ཁྱད་ཆོས་ཅན་དུ་འགྱུར་བ་དང་། མང་ཚོགས་ཅན་
དུ་འགྱུར་རྒྱུར་དོ་སྣང་བྱེད་དགོས་པ་ཞིག་ཡིན། ང་ཚོས་རྩོམ་རིག་གི་སྐད་ཆ་དེ་
མི་རིགས་ཅན་དང་མང་ཚོགས་ཅན་ལ་འགྱུར་བར་བྱེད་དགོས་པའི་རེ་བ་བཏོན་
པ་དེ་ནི་རྩ་བའི་ཐོག་ནས་བཤད་ན་བརྗོད་དོན་ལ་རག་ལས་པ་ཞིག་ཡིན། འོན་
ཏེ། ང་ཚོས་སྐད་ཆ་མི་རིགས་ཅན་དུ་འགྱུར་བ་དང་མང་ཚོགས་ཅན་དུ་འགྱུར་
བ་བྱ་རྒྱུ་ནི་ཚད་གཞི་དང་པོ་དེ་ཡིན་ཞེས་མི་བརྗོད་ཐབས་མེད་རེད། གལ་སྲིད་
སྐད་ཆ་དེ་དག་མི་རིགས་ ཀྱི་སྐད་བརྡའི་ཁྱད་ཆོས་དང་གོམས་སྲོལ་དང་མི་
མཐུན་པ་ཡིན་ན་མང་ཚོགས་ཀྱིས་ཤེས་རྟོགས་བྱེད་ཁག་པ་དང༌། ཀློག་པ་པོ་
རྣམས་ཀྱིས་དང་ལེན་བྱེད་ཐབས་བྲལ་བ་ཞིག་རེད། དེར་བརྟེན་རྩོམ་རིག་གི་
སྐད་ཆ་དེ་དག་མི་ རིགས་ཅན་དུ་འགྱུར་བ་དང་མང་ཚོགས་ཅན་དུ་འགྱུར་
དགོས་ཞེས་པ་ནི་རྩོམ་ཡིག་གི་སྐད་ཆ་དེ་མི་རིགས་ཀྱི་སེམས་ཁམས་དང་གོམས་
གཤིས། རོལ་མྱོང་དང་གཟིགས་ཞིབ་བྱེད་པའི་དགོས་པ་དང་མཐུན་པར་བྱེད་
དགོས་པ་མ་ཟད། མི་རྣམས་ཀྱིས་བལྟ་འདོད་ཅིང་ཉན་སྤྲོ་བ་ཞིག་ཡོང་བ་བྱེད་
དགོས་པ་རེད། །
རང་རྒྱལ་ནི་མི་རིགས་མང་བའི་སྤྱི་ཚོགས་རིང་ལུགས་ཀྱི་རྒྱལ་ཁབ་ཅིག་
ཡིན་པ་དང༌། རང་རྒྱལ་དུ་རྩོམ་རིག་གི་སྐད་ཆ་མི་རིགས་ཅན་དུ་འགྱུར་བར་
བྱེད་རྒྱུ་ནི་མི་རིགས་རང་ཉིད་ཀྱི་སྐད་ཡིག་ལ་བརྟེན་ནས་རྩོམ་རིག་གསར་
བསྐྲུན་བྱེད་རྒྱུར་སྐུལ་འདེད་བྱེད་དགོས་ལ་མི་རིགས་ཕན་ཚུན་དབར་ཉམས་
282



མྱོང་སྤེལ་རེས་དང་། མི་རིགས་རང་ཉིད་ཀྱི་སྐད་ཆ་ཕུན་སུམ་ཚོགས་སུ་འགྲོ་
རྒྱུར་ལེགས་སྐྱེས་འབུལ་དགོས་པ་རེད། རྩོམ་རིག་ནི་རྗོད་བྱེད་ཚིག་གི་སྒྱུ་རྩལ་
ཞིག་ཡིན་པས་ངེས་པར་དུ་སྐད་ཆ་དེ་དག་གང་ཐུབ་ཅི་ཐུབ་ཀྱིས་སྙིང་བསྡུས་
དང་བཙོ་སྦྱང་བྱས་པ་ཞིག་ཡིན་དགོས།
དེ་མིན། རྩོམ་རིག་གི་སྐད་ཆ་གདམ་གསེས་དང་བཙོ་སྦྱང་བྱ་རྒྱུའི་ཐད་
རྒྱུན་ཆད་མེད་པར་ཐུན་མོང་མ་ཡིན་པའི་གསར་གཏོད་ཀྱི་ནུས་པ་འདོན་སྤེལ་
བྱེད་པའི་སྙིང་སྟོབས་ཡོད་དགོས་པ་རེད། ཐུན་མོང་མ་ཡིན་པའི་གསར་སྐྲུན་
གྱི་རང་བཞིན་ལྡན་པ་ཞིག་ཡིན་ཚེ། རྩོམ་རིག་གི་སྐད་ཆ་དེ་རྣམ་པ་གསར་ལ།
བབ་ཆགས་པ། སྐྱེ་སྟོབས་ལྡན་པ། མི་རྣམས་ལ་སེམས་འགུལ་ཐེབས་པ་དང་
ཡིད་འགུགས་པའི་ནུས་པ་ལྡན་པ་ཞིག་ཡོང་ཐུབ་ཀྱི་རེད། སྐད་ཆ་སློབ་སྦྱོང་
བྱེད་པའི་བརྒྱུད་རིམ་ནང་དུ་ངེས་པར་དུ་རྩོམ་པ་པོས་གཟབ་ནན་ཆེན་པོས་
གདམ་གསེས་དང་བཅོ་ སྦྱང་བྱས་ པ་ དང༌། དེ་རྗེས་ སོ་ སོའི་ དགོས་མཁོར་
གཞིགས་ཏེ་ གསར་ བསྐྲུན་བྱེད་དགོས་ པ་རེད། འཚོ་བ་ནི་ཆེས་ཕུན་ སུམ་
ཚོགས་ཤིང་རྣམ་པ་མི་འདྲ་བ་དང་། རྩོམ་རིག་གི་སྐད་ཆ་བེད་སྤྱོད་བྱ་རྒྱུའི་ཐད་
ལ་ཡང་འཕོ་འགྱུར་མང་བ་ཞིག་ཡིན་པ་དང་། དེའི་ནང་དུ་རྩོམ་པ་པོར་ཐུན་
མོང་མ་ཡིན་པའི་གསར་བསྐྲུན་གྱི་ནུས་པ་འདོན་སྤེལ་བྱ་རྒྱུར་འགྲོ་ལམ་ཡངས་
ཤིང་རྒྱ་ཆེ་བ་ཞིག་ཡོད་ལ། སྔོན་བྱོན་གྱི་སྐད་ཆའི་སློབ་དཔོན་ཆེན་པོ་རྣམས་
ཀྱིས་ཀྱང་ཚད་མཐོའི་གསར་བསྐྲུན་གྱི་སྙིང་སྟོབས་ཤིག་ཁྱེར་ནས་སྐད་ཆ་སློབ་
སྦྱོང་དང་བེད་སྤྱོད་བྱེད་ཀྱི་ཡོད་པ་རེད། ཁོ་ཚོས་ཕྱོགས་གཅིག་ནས་སྲོལ་རྒྱུན་
ལ་བརྩི་སྲུང་ཞུ་བ་དང༌། མི་གཞན་གྱི་གྲུབ་འབྲས་རྣམས་ཚུར་ལེན་པ་དང༌།
ཕྱོགས་གཞན་ཞིག་ནས་རང་ཉིད་ཀྱི་རིག་སྟོབས་དང་འཇོན་ཐང་རྣམས་འདོན་
སྤེལ་གང་ལེགས་བྱས་པ་དང་ཆབས་ཅིག་ ཐབས་ལམ་ གསར་པ་འཚོལ་ཞིབ་
དང་། ཉམས་མྱོང་གསར་བསྐྲུན་བྱེད་ཀྱི་ཡོད་པ་རེད།
283



རྩོམ་ཡིག་ཡག་པོ་ཞིག་འབྲི་སྙམ་ན་ཐོག་མར་སྐད་ཆ་ཡག་པོ་ཞིག་སྦྱོང་
དགོས། བློ་མཐུན་མའོ་ཙེ་ཏུང་གིས་“ སྐད་ཆ་ཟེར་བ་དེ་ལས་སླ་པོ་ཞིག་ལ་ཡག་
པོ་ཤེས་ཐུབ་པ་ཞིག་མིན་ཙང་སྡུག་རུས་བྱས་ནས་སྦྱང་ན་མ་གཏོགས་མི་
འགྲིགས་པས་བྱས་པ་རེད་” ཅེས་གསུང་ཡོད་པ་རེད། དེ་ཡང་བོད་རིགས་ཀྱི་
སྐད་ཡིག་གི་གཏེར་མཛོད་ནི་རྒྱ་མཚོ་ཙམ་ཞིག་ཡོད་པ་དང༌། དེའི་ནང་ནས་
རང་ཉིད་ཀྱིས་ཤེས་པ་ནི་བུམ་ཆུ་གང་ངམ་ཡང་ན་ཐིགས་པ་ཙམ་ཞིག་རེད།
དེའི་དོན་ནི་དཔེར་ན། ལྷའི་དབང་པོ་བརྒྱ་སྦྱིན་གྱིས་མཛད་པའི་སྒྲའི་བསྟན་
བཅོས་《 ཨིནྡྲ་ཀ་ར་ཎ》ཞེས་པ་དེ་དྲང་སྲོང་ཕུར་བུ་ལྷག་པར་མཁས་པར་གྱུར་
ནས་སྒྲ་མཁན་ང་ལས་མཁས་པ་མེད་སྙམ་སྟེ་ཁེངས་པར་གྱུར་བ་དང༌། དེའི་
སྐབས་སུ་ལྷའི་དབང་པོ་བརྒྱ་སྦྱིན་གྱིས་“ སྒྲ་ཡི་རིག་པ་མཐའ་ཡས་ཏེ། །ཡོངས་
སུ་རྫོགས་པ་རྒྱ་མཚོ་ཙམ། །ང་ཡིས་ཤེས་པ་བུམ་ཆུ་ཙམ། །ཁྱོད་ཀྱིས་ཤེས་པ་
ཐིགས་པ་ཙམ། །” ཞེས་གསུངས་པ་ལྟ་བུའོ། །དེས་ན་སྡུག་རུས་བྱས་ཏེ་སྐད་
ཆ་སློབ་སྦྱོང་བྱེད་པ་དང་། རྩོམ་རིག་གི་སྐད་ཆ་ཕུན་སུམ་ཚོགས་སུ་གཏོང་བ་
དང་གདམ་གསེས་བྱེད་རྒྱུ་དེ་ནི་ག་དུས་ཡིན་རུང་རྩོམ་རིག་གསར་བསྐྲུན་བྱེད་
པའི་གལ་ཆེའི་གནད་དོན་ཞིག་ཡིན་ནོ། །
རྩོམ་པ་པོ་ཞིག་ལ་མཚོན་ན་རང་ཉིད་ལ་རྒྱུས་མངའ་ཡོད་པའི་འཚོ་བའི་
འཁོར་རྒྱ་དེའི་ནང་ནས་གོམ་གང་ཕྱིར་སྤོས་བྱ་ཕོད་པ་བྱ་དགོས། མི་ཞིག་གི་
འཚོ་བའི་འཁོར་རྒྱ་ནི་གང་ལྟར་ཚད་ལྡན་ཞིག་ཡིན་ཞིང༌། གལ་ཏེ་རྩོམ་པ་པོ་
ཞིག་གིས་རང་ཉིད་ལ་རྒྱུས་མངའ་ཡོད་པའི་འཚོ་བའི་ཆ་ཤས་དེ་ཁོ་ན་འབྲི་ཐུབ་
པ་མ་གཏོགས་རང་ཉིད་ལ་རྒྱུས་མངའ་མེད་པའི་འཚོ་བའི་ངོས་འཛིན་དང་
མཚོན་པར་བྱེད་པའི་བསམ་ཚུལ་དང་རེ་འདོད་མེད་ཚེ་དེའི་གསར་རྩོམ་གྱི་རྒྱ་
ཁྱོན་ནི་ཏན་ཏན་ཤིན་ཏུ་གུ་དོག་པ་དང་ཆུང་ཆུང་ཞིག་ཡིན་ངེས་རེད། དེར་
བརྟེན་རང་ཉིད་ཀྱི་འཚོ་བའི་ཁྱབ་ཁོངས་རྒྱ་ཆེར་གཏོང་དགོས་པ་དང་འཇིག་
284



རྟེན་ངོས་འཛིན་བྱེད་པའི་རང་ཉིད་ཀྱི་མཐོང་རྒྱུ་རྒྱ་ཆེར་གཏོང་དགོས་ཤིང་།
རྒྱུས་མངའ་མེད་པ་རྣམས་རྒྱུས་མངའ་ཡོང་ཐབས་བྱེད་པའི་བློ་འདོད་ཡོད་པ་བྱ་
དགོས། ཁྱེད་ཀྱིས་རྩོམ་རིག་ལ་བརྟེན་ན་ཁྱེད་ལ་རྒྱུས་མངའ་མེད་པའི་ཕྱོགས་
དེའི་འཚོ་བ་མཚོན་པར་བྱ་དགོས་སྟབས་ཁྱེད་ནས་ཕྱོགས་དེའི་ཐད་ཀྱི་འཚོ་བ་
རྒྱུས་མངའ་ལོན་ཐབས་མི་བྱེད་ཀ་མེད་ཡིན། རྩོམ་འབྲི་བྱ་རྒྱུ་དེ་ཡང་ཕྱོགས་
གཞན་ཞིག་གི་འཚོ་བ་རྒྱུས་མངའ་བྱེད་ཐབས་ཤིག་ཡིན། སྐད་རིགས་གཅིག་
རང་བེད་སྤྱོད་དང་བརྗོད་བྱ་རིགས་གཅིག་རང་དང་ཕྱོགས་གཅིག་ཐད་ཀྱི་འཚོ་
བ་མཚོན་པར་བྱེད་པར་ཡིད་ཚིམས་བྱ་རྒྱུ་མེད་པར་ང་ཚོས་རང་ཉིད་ལ་སྐུལ་
འདེད་ཀྱིས་རྩོམ་ རིག་ གི་ ཚིག་ སྦྱོར་ བྱེད་ སྟངས་ སྣ་ ཚོགས་ བེད་ སྤྱོད་ དང་།
བརྗོད་བྱ་སྣེ་མང་མཚོན་ཐབས་བཅས་བྱ་དགོས་པ་དང་། སྔོན་བྱོན་མཁས་
པའི་སྐད་ཆའི་སྙིང་བཅུད་རྣམས་བླངས་ནས་རང་ལུགས་འཚོལ་བ་བཅས་བྱས་
ཏེ་ཆུ་གཏེར་ཆེན་པོའི་རླབས་ཕྲེང་གིས་རླབས་ཕྲེང་དེད་ནས་ནམ་ཡང་མདུན་
དུ་བསྐྱོད་པའི་དཔེ་བཞིན་དུ་ངལ་བར་མི་འཛེམས་པར་ནམ་ཡང་མདུན་བསྐྱོད་
བྱེད་རྒྱུ་དེ་ཡིན་ལ་མི་རྣམས་ཀྱི་འཚོ་བའི་འཕོ་འགྱུར་དང་སྤྱི་ཚོགས་ཀྱི་འཕེལ་
རྒྱས་དེ་དག་སྐད་ཆའི་སྒྱུ་རྩལ་ གྱི་ཐོག་ནས་མཚོན་པར་བྱེད་ དགོས་པ་རེད།
རྩོམ་རིག་ནི་སྐད་ཆའི་སྒྱུ་རྩལ་ཞིག་ཡིན་གཤིས། མི་རིགས་ཀྱི་ཉམས་འགྱུར་
དང་དཔའ་སྟོབས་མཚོན་པར་བྱེད་པའི་གཞི་རྩར་གྱུར་པའི་གནད་འགག་ནི་མི་
རིགས་རང་ཉིད་ཀྱི་སྐད་ཆ་དང་དེའི་ཁྱད་ཆོས་ཕུལ་དུ་ཕྱིན་པ་རྣམས་ཇི་ལྟར་
བྱས་ནས་ཁོང་དུ་ཆུད་པ་དང་། མི་རིགས་ཀྱི་སྐད་ཆ་དེ་བཞིན་སྒྱུ་རྩལ་དང་ལྡན་
པའི་སྒོ་ནས་བེད་སྤྱོད་གཏོང་ཐུབ་མིན་ལ་རག་ལས་པ་ཞིག་ཡིན། ཀའོ་ཨེར་
ཅིས་“ རྩོམ་རིག་ནི་སྐད་ཆར་བརྟེན་ནས་རྣམ་པ་དང་། དཔེ་མཚོན། གཤིས་
ཀ་གསར་གཏོད་བྱེད་པ་ཞིག་དང༌། སྐད་ཆར་བརྟེན་ནས་དོན་རྐྱེན་དངོས་
དང༌། རང་བྱུང་གི་ཡུལ་ལྗོངས། བསམ་བློའི་བརྒྱུད་རིམ་བཅས་མཚོན་པ་
285



ཞིག་ཡིན། རྩོམ་རིག་གི་འགག་གནད་ཨང་དང་པོ་ནི་སྐད་ཆ་ཡིན། སྐད་ཆ་ནི་
རྩོམ་རིག་གི་ལག་ཆ་གཙོ་བོ་ཡིན་པ་དེས་དོན་དངོས་དང་འཚོ་བའི་སྣང་ཚུལ་སྣ་
ཚོགས་པ་དང༌། མཉམ་དུ་རྩོམ་རིག་གི་རྒྱུ་ཆ་གྲུབ་པ་ཡིན།” (《རྩོམ་རིག་སྐོར་
གྱི་ཆེད་རྩོམ་འདེམས་སྒྲིག་》ཅེས་པའི་ ཐོག་ གྲངས་294ལ་ གསལ་)ཞེས་
གསུངས་པ་དང༌། རྩོམ་རིག་ནི་སྐད་ཆའི་སྒྱུ་རྩལ་ཡིན་པ་དང་། སྐད་ཆ་མེད་ན་
རྩོམ་རིག་ཡང་ཡོང་ཐབས་བྲལ་བ་ཞིག་ཡིན་པས། རྩོམ་པ་པོས་གང་ཐུབ་ཅི་
ཐུབ་ཀྱིས་མི་དམངས་མང་ཚོགས་ཀྱི་སྐད་ཆ་སློབ་སྦྱོང་བྱེད་པ་དང་ཆབས་ཅིག་
མ་བཅོས་རྒྱུ་ཆར་ལས་སྣོན་བྱས་ཏེ། རྩོམ་རིག་གི་སྐད་ཆ་དེ་གནད་དུ་འཕིགས་
པ་དང༌། གསོན་ཉམས་ལྡན་པ། སྐྱེ་སྟོབས་ཀྱི་ནུས་པ་ལྡན་པ་ཞིག་ཡོང་བ་
བྱེད་རྒྱུ་དེ་ནི་དུས་ནམ་ཡང་ཆེས་གལ་ཆེ་བའི་འགག་གནད་ཅིག་ཡིན་སྙམ་
མོ། །
(《གངས་ལྗོངས་རིག་གནས་》 1992ལོའི་དུས་དེབ་དང་པོ་དང༌། དུས་དེབ་
གཉིས་པ། དུས་དེབ་གསུམ་པ་བཅས་སུ་འཁོད།)
286



རྩོམ་རིག་གསར་རྩོམ་བྱ་ཐབས་དང་
འཇིག་རྟེན་ལྟ་ཚུལ་གྱི་འབྲེལ་
བའི་སྐོར་ལ་དཔྱད་པ།
རྩོམ་པ་པོས་ཡང་དག་པའི་སྒོ་ནས་སྤྱི་ཚོགས་ཀྱི་འཚོ་བ་མཚོན་པར་བྱེད་
པ་དང༌། དཔེ་མཚོན་གྱི་མི་སྣ་གསར་བསྐྲུན་བྱེད་པར་རང་ཉིད་ཀྱི་འཚོ་བའི་
མྱོང་གོམས་ཕུན་སུམ་ཚོགས་པོ་ཞིག་ གསོག་འཇོག་བྱེད་ དགོས་པ་མ་ ཟད།
འཇིག་རྟེན་ལྟ་ཚུལ་སྔོན་ཐོན་ཅན་ཞིག་གི་ཁྲིད་སྟོན་ཡང་ཡོད་དགོས་པ་རེད།
རྩོམ་ཡིག་རྩོམ་འབྲི་དངོས་སུ་བྱེད་པའི་བརྒྱུད་རིམ་ནང་དུ་གཟུགས་བཀོད་
བསམ་གཞིགས་བྱ་རྒྱུ་དེ་བེད་སྤྱོད་བྱེད་དགོས་ལ་དཔེ་མཚོན་ཅན་དུ་འགྱུར་བའི་
ཆོས་ཉིད་ཡང་རྟོགས་དགོས་པ་དང་ད་དུང་གསར་རྩོམ་བྱེད་པའི་ཐབས་ཤེས་
དང་སྒྱུ་རྩལ་གྱི་ཇུས་འགོད་དང་བྱང་རྩལ་ངེས་ཅན་ཞིག་ཁོང་དུ་ཆུད་པ་བྱེད་
དགོས། དེར་བརྟེན་ང་ཚོས་རྩོམ་རིག་སྒྱུ་རྩལ་ གྱི་རྩོམ་རིག་གསར་རྩོམ་བྱེད་
པའི་ཆོས་ཉིད་ལ་ཞིབ་འཇུག་བྱེད་དགོས་ལ་འཇིག་རྟེན་ལྟ་ཚུལ་དང་རྩོམ་རིག་
གསར་རྩོམ་བྱ་ ཐབས་དེས་རྩོམ་རིག་ གསར་རྩོམ་བྱེད་ པའི་ནང་ གི་ གནས་
བབས་དང་ནུས་པ་དེ་གཉིས་དབར་གྱི་འབྲེལ་བ་བཅས་ལ་ཡང་ཞིབ་འཇུག་བྱེད་
དགོས་པ་ཞིག་ཡིན། གནད་དོན་དེ་དག་ཤེས་རྟོགས་ཡང་དག་པ་ཞིག་བྱེད་
པར་རྩོམ་རིག་ལོ་རྒྱུས་ཐོག་གི་རྩོམ་རིག་གསར་རྩོམ་བྱ་ཐབས་མི་འདྲ་བར་ཞིབ་
འཇུག་བྱ་རྒྱུ་དེ་ནི་རྩོམ་རིག་གསར་རྩོམ་གྱི་ལོ་རྒྱུས་ལ་ཕྱོགས་བསྡོམས་དང་རྩོམ་
ཁ
282



རིག་གསར་རྩོམ་འཕེལ་རྒྱས་ཀྱི་ཆོས་ཉིད་ཤེས་རྟོགས་བྱ་རྒྱུར་རོགས་རམ་བྱེད་
ཐུབ་ལ་དེ་རིང་ང་ཚོས་རྩོམ་རིག་ གསར་རྩོམ་བྱེད་ པའི་ གཙོ་བོའི་ཁྱད་ཆོས་
གསལ་འདོན་དང་དར་སྤེལ་བྱ་རྒྱུར་ཡང་དགེ་མཚན་ལྡན་པའི་བྱ་བ་ཞིག་ཡིན། །
རྩོམ་པ་པོས་འཚོ་བར་ངོས་འཛིན་དང་འཚོ་བ་དངོས་མཚོན་པར་བྱེད་
པའི་བརྒྱུད་རིམ་ཚང་མར་ཇི་ལྟར་གསར་རྩོམ་བྱེད་པའི་གནད་དོན་དེ་ཡོད་པ་
རེད། རྩོམ་པ་པོས་ཡང་དག་པ་དང་ལེགས་པོའི་སྒོ་ནས་སྤྱི་ཚོགས་ཀྱི་འཚོ་བ་
མཚོན་པར་བྱེད་པ་དང་དཔེར་འོས་པའི་མི་སྣའི་གཟུགས་བརྙན་གསར་བསྐྲུན་
བྱེད་པར་རང་ཉིད་ལ་འཚོ་བའི་མྱོང་གོམས་ཕུན་སུམ་ཚོགས་པོ་ཞིག་ཡོད་དགོས་
པ་མ་ཟད་འཇིག་རྟེན་ལྟ་ཚུལ་ཡང་དག་པའམ་སྔོན་ཐོན་ཅན་ཞིག་གིས་མཛུབ་
ཁྲིད་ཡོད་དགོས་པ་རེད། གསར་རྩོམ་བྱེད་པའི་དུས་རིམ་ནང་རང་ཉིད་ཀྱི་བློ་
རྩལ་རྒྱ་ཆེར་བཏོན་ཏེ་བསམ་གཞིགས་བྱེད་པ་དང། ཆབས་ཅིག་དཔེ་འོས་སུ་
འགྱུར་བར་བྱེད་པའི་ཆོས་ཉིད་རྟོགས་དགོས་ལ་སྒྱུ་རྩལ་གྱི་ཐོག་ནས་བྱ་དངོས་
གཅིག་སྡུད་བྱེད་པའི་རྩོམ་རྩལ་དང་རྩོམ་རིག་གསར་རྩོམ་བྱེད་པའི་ཐབས་ཤེས་
ཡང་ཁོང་དུ་ཆུད་པ་བྱེད་དགོས། །
དང་པོ། འཇིག་རྟེན་ལྟ་ཚུལ་དང་རྩོམ་རིག་གསར་རྩོམ་
བྱ་ཐབས།
འཇིག་རྟེན་ལྟ་ཚུལ་ཞེས་པ་ནི་མི་རྣམས་ཀྱིས་རང་བྱུང་ཁམས་དང་སྤྱི་
ཚོགས་ཀྱི་ཁོངས་གཏོགས་ཆབ་སྲིད་དང༌། དཔལ་འབྱོར། རིག་གནས་བཅས་
ལ་འཛིན་པའི་རྩ་བའི་ལྟ་ཚུལ་དེ་རེད། མི་རྣམས་ཀྱི་བསམ་བློའི་འདུ་ཤེས་དང་
བྱ་སྤྱོད་ཐམས་ཅད་ནི་འཇིག་རྟེན་ལྟ་ཚུལ་དང་འབྲེལ་བ་དམ་ཟབ་ཡོད་པ་མ་
ཟད། འཇིག་རྟེན་ལྟ་ཚུལ་དེས་མི་རྣམས་ཀྱི་འཚོ་བའི་རྣམ་འགྱུར་ཐག་གཅོད་
བྱེད་པ་དང་བསམ་པའི་བྱ་སྤྱོད་ཡོད་ཚད་ལ་མཛུབ་ཁྲིད་ཀྱི་ནུས་པ་ཐོན་གྱི་ཡོད་
288



པ་རེད། རྩོམ་པ་པོ་ཞིག་གི་ངོས་ནས་བཤད་ན་འཇིག་རྟེན་ལྟ་ཚུལ་དེས་ད་
ལྟའི་དངོས་ཡོད་ཀྱི་འཚོ་བར་འཛིན་པའི་ལྟ་ཚུལ་དང་རྣམ་འགྱུར་ཐག་གཅོད་
བྱེད་ཀྱི་ཡོད་ལ། དེར་འཛིན་པའི་སྒྱུ་རྩལ་གྱི་ལྟ་ཚུལ་དང༌། རྣམ་འགྱུར་ཐག་
གཅོད་བྱེད་ཀྱི་ཡོད་པ་མ་ཟད། དེར་འཛིན་པའི་སྒྱུ་རྩལ་གྱི་ལྟ་ཚུལ་དང་རྣམ་
འགྱུར་ལ་ཤུགས་རྐྱེན་ཆེན་པོ་ཡོད་པ་དང་རྩོམ་རིག་གསར་རྩོམ་བྱེད་པའི་བྱ་
སྤྱོད་ལ་སློབ་སྟོན་ཡང་བྱེད་ཀྱི་ཡོད་པ་རེད།
རྩོམ་པ་པོ་རྣམས་ཀྱིས་སྤྱི་ཚོགས་ཀྱི་འཚོ་བ་མཚོན་པར་བྱེད་པ་དང་རྩོམ་
རིག་གསར་རྩོམ་བྱེད་པའི་ཚེ་ཐོག་མར་གང་ཞིག་ལ་བསྔགས་བརྗོད་བྱེད་དང་།
གང་ཞིག་ལ་ངོ་རྒོལ་དང་སུན་འབྱིན་བྱེད་པའི་གནད་དོན་ཞིག་ཡོད་པ་དང་འཚོ་
བ་ནི་རྒྱ་ཆེ་ཞིང་ཕུན་སུམ་ཚོགས་པ་དང་འགལ་བ་སྣ་ཚོགས་གནས་པ་ཞིག་ཡིན་
རྐྱེན་འཚོ་བ་དངོས་ཀྱི་ནང་ནས་རྩོམ་པ་པོས་བྱ་དངོས་ག་རེར་བསྔགས་བརྗོད་
བྱེད་དང་། ག་རེར་ངོ་རྒོལ་བྱེད་པའི་གནད་དོན་དེ་ཐག་གཅོད་བྱེད་དགོས་པ་
རེད། དེ་ནི་སྔར་ནས་ད་བར་རྩོམ་པ་པོ་ཚང་མར་གནས་པའི་གནད་དོན་ཞིག་
ཡིན་པ་དང་། གནད་དོན་དེ་ནི་བསམ་བློའི་ཕྱོགས་ལྷུང་དང་འཇིག་རྟེན་ལྟ་
ཚུལ་དང་འབྲེལ་བ་ཡོད་པ་ཞིག་རེད། རྩོམ་རིག་གསར་རྩོམ་བྱེད་སྐབས་བརྗོད་
བྱ་གདམས་གསེས་དང་སྙིང་བསྡུས་ཇི་ལྟར་བྱེད་པ་དང། མི་སྣའི་གཟུགས་
བརྙན་ཇི་ལྟར་གསར་བསྐྲུན་བྱ་རྒྱུ་སོགས་ཀྱི་ཐད་འཇིག་རྟེན་ལྟ་ཚུལ་གྱིས་ཚོད་
འཛིན་བྱེད་ཀྱི་ཡོད་ལ་སློབ་སྟོན་གྱི་ནུས་པ་ཡང་ཐོན་གྱི་ཡོད་པ་རེད། རྒྱུ་མཚན་
ནི་འཇིག་རྟེན་འདིའི་ཐོག་རྒྱུ་རྐྱེན་གང་ཡང་མེད་པའི་དགའ་ཞེན་ཞིག་མེད་ལ་རྒྱུ་
རྐྱེན་གང་ཡང་མེད་པའི་སྡང་སེམས་ཤིག་ཀྱང་མེད་པ་མ་ཟད། རྩོམ་རིག་སྒྱུ་
རྩལ་གྱི་རྩོམ་ཡིག་ནི་ཕྱི་རོལ་ཡུལ་གྱི་གནས་ལུགས་དངོས་རྣམས་རྩོམ་པ་པོའི་བློ་
ཡུལ་དུ་འཆར་བའི་འབྲས་བུ་ཡིན་ཞིང་། “ བློ་ཡུལ་དུ་འཆར་བ་” ཞིག་ཡིན་
ཕྱིར་དེར་རང་བཞིན་དུ་ ཕྱི་རོལ་གྱི་གནས་ལུགས་དངོས་དང་རྩོམ་པ་པོ་རང་
289



ངོས་ཀྱི་ལྟ་ཚུལ་གཉིས་འཛོམས་དགོས་པ་རེད། རྩོམ་པ་པོའི་འཇིག་རྟེན་ལྟ་
ཚུལ་ནི་སྐྱེ་དུས་ནས་ཡོད་པ་ཞིག་མ་ཡིན་པར་དེ་ནི་སྤྱི་ཚོགས་ཀྱི་ལག་ལེན་དངོས་
ནས་རིམ་བཞིན་ཆགས་པ་ཞིག་ཡིན་ལ་ལོ་རྒྱུས་ཀྱི་ཆ་རྐྱེན་གྱིས་ཚོད་འཛིན་ཡང་
བྱས་ཡོད་པ་རེད། ལོ་རྒྱུས་ཀྱི་དུས་སྐབས་མི་འདྲ་བའི་དབང་གིས་རྩོམ་པ་པོ་
གནས་པའི་ཡུལ་གྱི་ཆ་རྐྱེན་དང་ཁོར་ཡུག་མི་འདྲ་བ་དང་ལྷག་པར་རང་ངོས་ཀྱི་
ལྟ་ཚུལ་དང་དཔལ་འབྱོར་གྱི་ཆ་རྐྱེན་སོགས་མི་འདྲ་བར་བརྟེན་སྤྱི་ཚོགས་ཀྱི་
མཚོན་ཚུལ་དང་གསར་རྩོམ་བྱ་ཐབས་ཀྱང་མི་འདྲ་བ་རེ་ཡོད་པ་རེད།
དུས་རབས་མི་འདྲ་བའི་ནང་དཔལ་འབྱོར་གྱི་རྨང་གཞི་དང་རིམ་གྲས་མི་
འདྲ་བས་མིའི་བསམ་བློར་ཚོད་འཛིན་བྱེད་པ་དང་ཁ་ལོ་བསྒྱུར་གྱི་ཡོད་པ་མ་
ཟད། བསམ་བློའི་ངོས་འཛིན་གྱི་ཆུ་ཚད་དང་ཚན་རིག་དང་རིག་གནས་འཕེལ་
རྒྱས་ཀྱི་ཆུ་ཚད་ཀྱང་མི་འདྲ་བ་དེ་བཞིན་དུ་མི་རྣམས་ཀྱི་འཇིག་རྟེན་ལྟ་ཚུལ་ལ་
ཡང་ཁྱད་པར་ཆེན་པོ་ཡོད་ཅིང། དུས་རབས་ཤིག་གི་ནང་དུ་འཚོ་གནས་བྱེད་
པའི་མི་རྣམས་ལ་མཚོན་ན་ཡང་མི་རྣམས་ཀྱི་སྤྱི་ཚོགས་ཀྱི་གནས་བབས་མི་འདྲ་
བ་དང། འཚོ་བའི་ལོ་རྒྱུས་མི་འདྲ་བར་བརྟེན་འཇིག་རྟེན་ལྟ་ཚུལ་ལ་ཡང་ཁྱད་
པར་ཡོད་པ་མ་ཟད་ཐ་ན་རྩ་བའི་ཁྱད་པར་ཡང་ཡོད། དེར་བརྟེན་རྩོམ་པ་པོ་
གཅིག་གི་འཇིག་རྟེན་ལྟ་ཚུལ་དབྱེ་ཞིབ་བྱེད་སྐབས་ངེས་པར་དུ་དུས་རབས་དང་
རིམ་གྲས་ཀྱི་ཆ་རྐྱེན་སོགས་ལ་བསམ་གཞིགས་བྱེད་དགོས་པ་ལས་དུས་རབས་
དང་རིམ་གྲས་ཀྱི་དབྱེ་བ་དེ་མཉམ་བསྲེས་བྱེད་མི་རུང་།
རྩོམ་རིག་གསར་རྩོམ་ཇི་ལྟར་བྱ་རྒྱུ་དེ་རྩོམ་པ་པོས་སྤྱི་ཚོགས་ཀྱི་འཚོ་བར་
རང་ངོས་ཀྱི་ལྟ་ཚུལ་དང་སྒྱུ་རྩལ་གྱི་ལྟ་ཚུལ། མཛེས་རིག་གི་ལྟ་ཚུལ། དེ་མིན་
རྩོམ་རིག་སྒྱུ་རྩལ་གྱི་སྤྱི་ཚོགས་ཀྱི་གནས་བབས་དང་ནུས་པ་སོགས་ལ་ལྟ་ཚུལ་མི་
འདྲ་བ་བྱུང་སྲིད་པར་བརྟེན་རང་ཉིད་ཀྱི་འཇིག་རྟེན་ལྟ་ཚུལ་དེས་རང་གི་བརྗོད་
པར་བྱ་བའི་རྩོམ་ཡིག་ལ་སློབ་སྟོན་དང་ཚོད་འཛིན་བྱེད་པའི་ནུས་པ་ཡོད་པ་
290



རེད། དེ་ཡང་གསར་རྩོམ་གྱི་བརྗོད་གཞི་དང་འཕེལ་རིམ། མཐའ་ཡི་མཇུག་
འབྲས། མི་སྣའི་གཟུགས་བརྙན་བཅས་ཇི་འདྲ་བསྐྲུན་པ་སོགས་མ་གཞི་རྩོམ་
པ་པོའི་ཤེས་རིག་གི་ཆུ་ཚད་དང་རྩོམ་རྩལ། འཚོ་བའི་མྱོང་གོམས་སོགས་དང་
འབྲེལ་བ་དམ་ཟབ་ཡོད་པ་ནི་སྨོས་ཅི་དགོས། འོན་ཏེ་བསམ་བློའི་ལྟ་ཚུལ་དེ་རྩ་
བར་གྱུར་པ་མ་ཟད་རང་ངོས་ཀྱི་ངོས་འཛིན་དང་བྱ་དངོས་ལ་འཛིན་པའི་རྣམ་
འགྱུར་དང་ཡང་འབྲེལ་བ་དམ་ཟབ་ཡོད། །
རྩོམ་པ་པོ་སུ་འདྲ་ཞིག་ཡིན་རུང་དེའི་འཇིག་རྟེན་ལྟ་ཚུལ་ནི་འགྱུར་མེད་
སོར་གནས་ཤིག་མ་ཡིན་པར་འཕེལ་རྒྱས་དང་འགྱུར་བ་འགྲོ་གི་ཡོད་པ་དེ་དག་
ནི་བསམ་བློའི་འགལ་བ་དང་འཐབ་རྩོད་ལས་བྱུང་བའི་འབྲས་བུ་ཡིན་ཞིང་གལ་
ཏེ་བསམ་བློའི་འགལ་བ་དང་འཐབ་རྩོད་མེད་ན་འཇིག་རྟེན་ལྟ་ཚུལ་ལ་ཡང་
འཕེལ་རྒྱས་དང་འགྱུར་བ་ཡོང་མི་སྲིད། གནའ་རབས་ཀྱི་རྩོམ་པ་པོ་ཕལ་ཆེ་
བའི་འཇིག་རྟེན་ལྟ་ཚུལ་ནི་སྣེ་མང་འདྲེས་འཛིང་གི་འགལ་བས་ཁེངས་པ་ཞིག་
ཡིན་པ་དང། ཁོ་ཚོའི་མཚན་ཉིད་རིག་པའི་ལྟ་ཚུལ་དང༌། ཆབ་སྲིད་ཀྱི་ལྟ་ཚུལ།
ཆོས་ལུགས་ཀྱི་ལྟ་ཚུལ། མཛེས་རིག་གི་ལྟ་ཚུལ་སོགས་ཀྱང་མི་འདྲ་བ་ཡོད་
ཅིང༌། ལྟ་ཚུལ་དེ་དག་གི་ངོ་བོའི་ཕྱོགས་ནས་བལྟས་ན་ཡང་སྔོན་ཐོན་དང་རྗེས་
ལུས་ཡང་མི་དག་པའི་གྲུབ་ཆ་བཅས་བཟུང་དུ་འབྲེལ་ནས་གནས་ཡོད། དཔེར་
ན། ཨུ་རུ་སུའི་གྲགས་ཅན་རྩོམ་པ་པོ་ཐོ་ཨེར་སི་ཐེ་ཡི་མཚན་ཉིད་རིག་པའི་ལྟ་
ཚུལ་ནི་སྤྱིར་དངོས་ཡོད་རིང་ལུགས་ཀྱི་ལྟ་ཚུལ་ཞིག་ཡིན། ཁོང་གི་ཆབ་སྲིད་ཀྱི་
ཐོག་ཧྲ་ཧོང་གོང་མའི་སྲིད་དབང་སྒེར་གཅོད་བྱེད་པའི་ལམ་ལུགསདང་མ་རྩ་
རིང་ལུགས་ཀྱི་སྤྱི་ཚོགས་ལ་ངོ་རྒོལ་བྱེད་ཀྱི་ཡོད་པ་དང༌། དེ་དང་དུས་མཚུངས་
གསར་བརྗེའི་དྲག་ཤུགས་ལ་ཡང་ངོ་རྒོལ་བྱས་ཏེ་ཆོས་ལུགས་དར་སྤེལ་བྱེད་རྒྱུའི་
འདོད་ཚུལ་བསྟན་ཡོད་པ་རེད། འགལ་བ་དེ་དག་ནི་གཙོ་བོ་སྐབས་དེའི་ལོ་
རྒྱུས་ཀྱི་ཆ་རྐྱེན་དང་རྩོམ་པ་པོ་གནས་པའི་གྲལ་རིམ་གྱི་གནས་བབས་ལས་བྱུང་
291



བ་ཞིག་ཡིན། བློ་མཐུན་མའོ་ཙེ་ཏུང་གིས་“ ལོ་རྒྱུས་ཀྱི་དུས་སྐབས་ཧ་ཅང་རིང་
པོའི་ནང་ལ་མི་རྣམས་ཀྱིས་སྤྱི་ཚོགས་ཀྱི་ལོ་རྒྱུས་ཕྱོགས་རེ་བ་ཙམ་ལས་ཤེས་མ་
ཐུབ་པ་རེད། དེ་ནི་ཕྱོགས་གཅིག་ནས་བཤུ་གཞོག་གྲལ་རིམ་གྱི་ཕྱོགས་ཞེན་གྱི་
དབང་གིས་རྟག་པར་སྤྱི་ཚོགས་ཀྱི་ལོ་རྒྱུས་འཁྱོག་བཤད་བྱས་པ་དང༌། ཕྱོགས་
གཞན་ཞིག་ནས་ཐོན་སྐྱེད་ཀྱི་རྒྱ་ཁྱོན་ཆུང་བའི་དབང་གིས་མི་རྣམས་ཀྱི་ལོ་རྒྱུས་
འཕེལ་ཚུལ་དེ་ཕྱོགས་ཡོངས་དང་ལོ་རྒྱུས་དང་མཐུན་པའི་སྒོ་ནས་ཤེས་པ་བྱས་
ཏེ་སྤྱི་ཚོགས་སྐོར་གྱི་ཤེས་པ་དེ་ཚན་རིག་ལ་འགྱུར་ཐུབ་པ་དེ་ནི་ཐོན་སྐྱེད་ཀྱི་ནུས་
ཤུགས་ཧ་ཅང་ཆེན་པོ་སྟེ། བཟོ་ལས་ཆེན་པོ་བྱུང་བ་དང་ཆབས་ཅིག་ཉེ་རབས་
ཀྱི་འབྱོར་མེད་གྲལ་རིམ་བྱུང་སྐབས་གཞི་ནས་བྱུང་བ་ཅིག་རེད། དེ་ནི་མར་ཁེ་
སི་རིང་ལུགས་ཀྱི་ཚན་རིག་དེ་རེད་” ཅེས་གསུངས་ཡོད་པ་དང༌། མར་ཁེ་སི་
རིང་ལུགས་ཀྱི་དགོངས་དོན་ཁོང་དུ་ཆུད་པའི་རྩོམ་པ་པོ་ཞིག་གིས་འཇིག་རྟེན་
ལྟ་ཚུལ་གྱི་འགལ་བ་སྣ་ཚོགས་པ་དེ་དག་ཐག་གཅོད་དང་ཁྱད་བསད་བཅས་
བྱས་ཏེ་ལྟ་ཚུལ་སྣ་ཚོགས་དེ་དག་གཅིག་གྱུར་ཡོང་བ་བྱེད་ཀྱི་ཡོད་པ་རེད། འོན་
ཏེ་གཅིག་གྱུར་ནི་བལྟོས་བཅས་དང་འགལ་བ་ནི་བལྟོས་མེད་ཅིག་ཡིན། མར་
ཁེ་སི་རིང་ལུགས་ཀྱང་ལག་ལེན་དངོས་ཀྱི་འཕེལ་རྒྱས་ལ་གཞིགས་ཏེ་འཕེལ་རྒྱས་
འགྲོ་བཞིན་ཡོད་པ་དང། དེ་ལྟར་འབྱོར་མེད་གྲལ་མེད་གྱི་རྩོམ་པ་པོས་སྤྱི་
ཚོགས་ཀྱི་ལག་ལེན་དང་རྩོམ་རིག་གསར་རྩོམ་བྱེད་པའི་ལག་ལེན་དངོས་ཀྱི་
ནང་ནས་མུ་མཐུད་སོ་སོའི་ངོས་འཛིན་གྱི་འཇོན་ཐང་མཐོར་འདེགས་བྱས་ན་
གཞི་ནས་མར་ཁེ་སི་རང་ལུགས་ཀྱི་འཇིག་རྟེན་ལྟ་ཚུལ་ཁོང་དུ་ཆུད་ཐུབ་པ་ཡོང་
གི་རེད། རྩོམ་པ་པོས་སྒྱུ་རྩལ་གྱི་གཟུགས་བརྙན་ལ་བརྟེན་ནས་འཚོ་བ་མཚོན་
པ་བྱེད་པ་དང། རྩོམ་རིག་གསར་རྩོམ་དང༌། དངོས་ཡོད་ཀྱི་འབྲེལ་བ་ཐག་
གཅོད་བྱ་རྒྱུའི་ཐད་རྩ་དོན་ངེས་ཅན་ཞིག་ལ་བརྩི་སྲུང་བྱས་ཏེ་རྩོམ་རིག་གསར་
རྩོམ་གྱི་བྱ་ཐབས་བེད་སྤྱོད་བྱེད་ཀྱི་ཡོད་པ་རེད། དཔེར་ན། རྩོམ་པ་པོ་འགའ་
292



ཞིག་གིས་འཚོ་བ་དངོས་ཀྱི་རྣམ་པ་ལ་གཞིགས་ཏེ་མཚོན་པར་བྱེད་པ་དང༌།
རྩོམ་པ་པོ་འགའ་ཞིག་གིས་སོ་སོའི་ཕུགས་བསམ་དང་རེ་འདོད་ལ་དམིགས་ཏེ་
འཚོ་བ་མཚོན་པར་བྱེད་ཀྱི་ཡོད། རྩ་དོན་མི་འདྲ་བའི་རྐྱེན་གྱིས་རྩོམ་རིག་སྒྱུ་
རྩལ་གྱི་གཟུགས་བརྙན་གྲུབ་པར་བྱེད་པའི་ཐབས་ཤེས་མི་འདྲ་ལ་རྩོམ་ཡིག་གི་
ཉམས་འགྱུར་ཐད་ལ་ཡང་རང་བཞིན་དུ་མི་འདྲ་བའི་ཕྱོགས་དེ་མངོན་གསལ་
དོད་པོ་ཡོད་པ་རེད། དཔེར་ན། མདོ་ཁར་ཞབས་དྲུང་ཚེ་རིང་དབང་རྒྱལ་
གྱིས་བརྩམས་པའི་《 གཞོན་ནུ་ཟླ་མེད་ཀྱི་གཏམ་རྒྱུད་》ལ་མཚོན་ན་མི་སྣ་ཕན་
ཚུན་གླེང་མོལ་དང་ཡུལ་ལྗོངས། བརྗོད་དོན་གང་ཡིན་པ་རྣམས་ཚིགས་བཅད་
ལས་གྲུབ་པ་དང་བྱ་བའི་བརྒྱུད་རིམ་དང་གཟུགས་བརྙན་དུ་བཀོད་པའི་མི་སྣ་སོ་
སོའི་བསམ་བློའི་འཆར་སྒོ་གང་ཡིན་པ་རྣམས་ཚིག་ལྷུག་དང་བཅད་ལྷུག་སྤེལ་
མའི་རྩོམ་ཚུལ་གྱི་རྣམ་པ་ལྡན་པ་དང༌། སྙན་ངག་གི་རྒྱུན་དང་མཐུན་པའི་
ཚིགས་བཅད་ཀྱི་རྒྱན་ཅུང་མང་བ། བོད་ཀྱི་གཙུག་ལག་རྒྱ་མཚོ་ཆེན་པོའི་ནང་
གི་སྐྱེ་སྟོབས་ཀྱི་དཔལ་འབར་བའི་བརྡ་སྦྱོར་དང་། མངོན་བརྗོད། གསོན་
ཉམས་ལྡན་པའི་དམངས་ཁྲོད་ཀྱི་གཏམ་དཔེ་སོགས་ཀྱི་བརྗོད་བྱ་གསལ་བར་
བསྟན་ཞིང་། སྙན་ངག་མེ་ལོང་གི་བཞེད་གཞུང་ཚད་མར་བཟུང་ནས་མངོན་
པར་མཚོན་པར་གནང་ཡོད། ཡང་དཔལ་འབྱོར་ལགས་ཀྱིས་བརྩམས་པའི་
《གཙུག་གཡུ》དང་བསྡུར་ན་རྩོམ་དེ་གཉིས་ཀྱི་ཉམས་འགྱུར་ཐད་ལ་ཐུན་མོང་
བའི་རང་བཞིན་ཡང་ཡོད། དེའང་མདོ་མཁར་ཞབས་དྲུང་ཚེ་རིང་དབང་རྒྱལ་
གྱིས་འཚོ་བའི་ཕུགས་བསམ་དང་རེ་འདོད་ལ་སྤྲོ་སྣང་ཆེན་པོས་རྟོགས་བཟོ་བྱས་
པ་དང་། དཔལ་འབྱོར་ལགས་ཀྱིས་ཕྱི་རོལ་ཡུལ་དུ་གནས་པའི་འཚོ་བ་དངོས་
ལ་ཞིབ་ཕྲའི་གཅིག་སྡུད་དང་གནད་དུ་འཕིགས་པའི་རྩོམ་འབྲི་བྱེད་རྒྱུ་དེ་གཙོ་
གནད་དུ་བཞག་ཡོད་པར་བརྟེན། རྩོམ་དེ་གཉིས་ཀྱི་ཉམས་འགྱུར་ཐད་མི་འདྲ་
བའི་ཕྱོགས་ཀྱང་ཡོད། དེ་ལྟར་རྩོམ་ཡིག་ནང་ནས་རང་བཞིན་དུ་མཚོན་པར་
293



བྱས་པའི་གནད་དོན་དེས་ལྟ་ཚུལ་ངེས་ཅན་ཞིག་ཚུར་སྣང་བྱས་པ་མ་ཟད།
འཚོ་བ་མཚོན་པར་བྱེད་པའི་རྩ་དོན་ཞིག་ཀྱང་ཡིན་པས་དེ་ནི་རྩོམ་རིག་གསར་
རྩོམ་གྱི་བྱ་ཐབས་ཞེས་པ་དེ་ཡིན།
རྩོམ་རིག་གསར་རྩོམ་གྱི་ཐབས་ཤེས་ནི་དུས་ཚོད་ཐུང་ངུ་ཞིག་གི་ནང་དུ་
གྲུབ་པ་དང་ཆགས་པ་ཞིག་མ་ཡིན་ལ་མི་སྣ་ཁྱད་འཕགས་ཅན་ཞིག་གིས་གཏན་
འཁེལ་བྱེད་ཐུབ་པ་ཞིག་ནི་དེ་བས་མ་ཡིན། རྩོམ་རིག་གསར་རྩོམ་གྱི་བྱ་ཐབས་
ཤིག་ཐོན་པ་དང་འཕེལ་རྒྱས་གཏོང་རྒྱུ་དེ་ནི་རྩོམ་རིག་སྒྱུ་རྩལ་གྱིས་ལག་ལེན་
དངོས་ནང་ནས་དུས་ཡུན་རིང་པོར་ཉམས་མྱོང་གསོག་འཇོག་བྱེད་དགོས་པ་
ཞིག་ཡིན། རྩོམ་རིག་སྒྱུ་རྩལ་མཁན་གྲངས་ལས་འདས་པ་ཞིག་གིས་སྙིང་རུས་
ཆེན་པོས་འཚོལ་ཞིབ་བྱ་རྒྱུ་དེ་བརྒྱུད་དགོས་པ་དང་ད་དུང་རྩོམ་རིག་སྒྱུ་རྩལ་གྱི་
སྲོལ་རྒྱུན་དང༌། རྩོམ་པ་པོའི་སྒྱུ་རྩལ་གྱི་བྱང་ཚད་སོགས་ཕྱོགས་མང་པོའི་ཐད་
ཀྱི་གྲུབ་ཆ་མཚོན་ཡོད། ཡང་བསྐྱར་ཞུས་ན་དེ་ནི་རྟག་པར་མི་རབས་གཅིག་
གིས་འབད་བརྩོན་དང་ཡང་ན་མི་རབས་འགའ་ཤས་ཀྱི་མཉམ་དུ་འབད་བརྩོན་
བྱས་པ་ལས་བྱུང་བ་ཞིག་རེད། གྲུབ་འབྲས་ལེགས་པོ་ཐོབ་ཡོད་པའི་རྩོམ་པ་པོ་
ཞིག་ལ་མཚོན་ནའང་གང་ལྟར་སྔོན་བྱོན་མཁས་དབང་རྣམས་ཀྱིས་བཞག་པའི་
རྩོམ་རིག་གསར་རྩོམ་གྱི་ཉམས་མྱོང་མི་འདྲ་བ་རྣམས་ལ་སློབ་སྦྱོང་དང་ཚུར་
ལེན་བྱས་ཏེ་རང་ཉིད་ཀྱི་གསར་རྩོམ་བྱེད་པའི་འགྲོ་ལམ་གྱི་འགོ་ཚུགས་ས་བྱེད་
པ་དང་ཆབས་ཅིག་སོ་སོའི་སྤྱི་ཚོགས་ཀྱི་ལྟ་ཚུལ་དང། ཆབ་སྲིད་ཀྱི་ལྟ་ཚུལ།
མཛེས་རིག་གི་ལྟ་ཚུལ་དང་སྒྱུ་རྩལ་གྱི་ལྟ་ཚུལ་ལ་གཞིར་བཟུང་ནས་དེ་སྔོན་གྱི་
གསར་རྩོམ་ཉམས་མྱོང་ལ་བསྒྱུར་བཀོད་བྱེད་ཀྱི་ཡོད། སྔོན་ཐོན་གྱི་གསར་
རྩོམ་བྱེད་ ཐབས་ཅི་འདྲ་ཞིག་ཡིན་རུང་དེ་དག་ཚང་མ་ནི་རྒྱུན་འཛིན་དང་
གསར་གཏོད་བྱེད་པའི་ནང་ནས་བྱུང་བ་དང་། འཕེལ་རྒྱས་ཕྱིན་པ་ཤ་སྟག་
ཡིན་ལ་ཡང་རྩོམ་པ་པོས་གསར་རྩོམ་གྱི་བྱེད་ཐབས་དེ་རིགས་ཞིབ་ཕྲའི་བེད་
)
294



སྤྱོད་བྱེད་སྐབས་རང་བཞིན་དུ་རྩོམ་པ་པོའི་འཇིག་རྟེན་ལྟ་ཚུལ་གྱིས་ཚོད་འཛིན་
དང་ལག་ལེན་དངོས་ཀྱི་ཉམས་མྱོང་ལ་ཤུགས་རྐྱེན་ཡོད་པ་ཞིག་ཡིན་པས་དེ་
དང་འདྲ་བར་འགྱུར་ལྡོག་ཀྱང་འགྲོ་གི་ཡོད་པ་རེད།
གཉིས་ པ། འཇིག་ རྟེན་ ལྟ་ ཚུལ་ དང་ རྩོམ་ རིག་ གསར་
རྩོམ་བྱ་ཐབས་ཀྱི་འབྲེལ་བའི་སྐོར།
གོང་དུ་ཞུས་སྨོས་བཞིན། འཇིག་རྟེན་ལྟ་ཚུལ་ཞེས་པ་ནི་མི་རྣམས་ཀྱི་ཕྱི་
རོལ་ཡུལ་གྱི་འཇིག་རྟེན་དང་རང་བྱུང་ཁམས་དང་མིའི་རིགས་སྤྱི་ཚོགས་ཀྱི་རྩ་
བའི་ལྟ་ཚུལ་དེ་ཡིན་པ་དང་། རྩོམ་པ་པོས་གསར་རྩོམ་བྱེད་པའི་བརྒྱུད་རིམ་
ནང་དུ་ཐོག་མཐའ་བར་གསུམ་དུ་ཁོང་གི་འཇིག་རྟེན་ལྟ་ཚུལ་དེས་སློབ་སྟོན་
བྱེད་ཀྱི་ཡོད་པ་རེད། དེར་བརྟེན་འཚོ་བའི་སྣང་ཚུལ་ཚུར་སྣང་དང་མཚོན་པར་
བྱེད་པའི་རྩ་དོན་དེ་རྩོམ་རིག་གསར་རྩོམ་བྱེད་ཐབས་ཐད་ལ་ཡང་རྩོམ་པ་པོའི་
འཇིག་རྟེན་ལྟ་ཚུལ་གྱི་ཚོད་འཛིན་དང་བཀོལ་སྤྱོད་མི་བྱེད་རང་བྱེད་ཡིན་པ་མ་
ཟད། འཇིག་རྟེན་ལྟ་ཚུལ་གྱི་མཛུབ་ཁྲིད་འོག་ཏུ་གཞི་ནས་གསར་རྩོམ་བྱེད་
ཐབས་ཀྱི་རང་གི་དགེ་མཚན་ལྡན་པའི་ནུས་པ་དེ་འདོན་སྤེལ་བྱེད་ཀྱི་ཡོད་པ་
རེད། རྩོམ་རིག་སྒྱུ་རྩལ་གྱི་ལོ་རྒྱུས་ཐོག་ཏུ་འཇིག་རྟེན་ལྟ་ཚུལ་གྱི་མཛུབ་ཁྲིད་
དང་རྩ་བ་ནས་ཁ་བྲལ་བའི་གསར་རྩོམ་གྱི་བྱེད་ཐབས་ཤིག་ཡོད་མི་སྲིད་ལ།
གནས་ཐབས་ཡང་མེད་པ་ཞིག་ཡིན། གསར་རྩོམ་གྱི་བྱེད་ཐབས་ཞེས་པ་ནི་
འཚོ་བ་ཚུར་སྣང་དང་མཚོན་པར་བྱེད་པའི་རྩ་དོན་ནམ་གལ་ཚེའི་གྲུབ་ཆ་ཞིག་
ཡིན་རྐྱེན་དེ་ནི་བསམ་བློའི་སློབ་སྟོན་འགའ་ཞིག་དང་ཁ་བྲལ་ ཐབས་གཏན་
ནས་མེད་པ་ཞིག་ཡིན། རྩོམ་པ་པོ་ཞིག་གིས་གསར་རྩོམ་བྱེད་ཐབས་ཇི་འདྲ་
ཞིག་བེད་སྤྱད་དེ་རྩོམ་འབྲི་བྱས་པ་ཞིག་ཡིན་ནའང་དེའི་ནང་དུ་ཁོང་གི་སྒྱུ་རྩལ་
གྱི་བྱང་ཚད་དང་འཚོ་བའི་ལག་ལེན་དངོས་ཀྱི་ཤུགས་རྐྱེན་ཡོད་པ་ཞིག་ཡིན་རུང་
295



གང་ལྟར་ནུས་པ་ཆེ་ཤོས་ཐོན་མཁན་ནི་རྩོམ་པ་པོའི་འཇིག་རྟེན་གྱི་ལྟ་ཚུལ་དེ་
རང་ཡིན།
བོད་འདིར་སྔ་དུས་ནས་རྩོམ་རིག་སྒྱུ་རྩལ་གྱི་དཔེ་ཆ་མི་ཉུང་བ་ཞིག་
གསར་རྩོམ་བྱས་ཡོད་པ་དེ་དག་སྤྱིར་བཏང་ཁག་གཉིས་སུ་དབྱེ་ཆོག་པ་སྟེ།
དགོན་སྡེ་ཁག་གི་མཐོ་རིམ་གྲྭ་པ་ཚོས་བྲིས་པའི་རྩོམ་ཡིག་ཕལ་ཆེ་བ་ནི་སངས་
རྒྱས་ཆོས་ལུགས་དང་འབྲེལ་བ་དམ་ཟབ་ཡོད་ཅིང་དེ་དག་ནང་ཆོས་ལུགས་ཀྱི་
མཚན་ཉིད་རིག་པ་གོ་སླ་བར་འགྲེལ་བཤད་བྱེད་པ་དང་། ཡང་ན་དགེ་སྡིག་གི་
དབྱེ་བ་འབྱེད་ཚུལ་དང་། ཚོགས་བསགས་སྒྲིབ་སྦྱངས་བྱེད་པའི་གནད་མི་
རྣམས་ལ་བརྗོད་པ་སོགས་དང་། ཡང་འཇིག་རྟེན་པའི་མཁས་པ་འགའ་རེས་
འཚོ་བའི་གནས་ཚུལ་དངོས་མཚོན་པར་བྱེད་པའི་རྩོམ་རིག་ཁ་ཤས་ཡོད་པ་དེ་
དག་ཕལ་ཆེ་བ་ནི་རྒྱལ་པོ་དང་། བཙུན་མོ། རྒྱལ་སྲས་དང་བློན་པོ་སོགས་ཀྱི་
བྱེད་ཚུལ་མངོན་པར་བཏོན་ཡོད་པ་རེད། དེས་ན་རྩོམ་པ་པོའི་འཇིག་རྟེན་ལྟ་
ཚུལ་རྐྱེན་གྱིས་སྐབས་དེའི་དབང་སྒྱུར་གྲལ་རིམ་གྱི་ལམ་ལུགས་སྲུང་སྐྱོབ་དང་སྲ་
བརྟན་གཏོང་རྒྱུ་དེ་དམིགས་ཡུལ་དུ་བཟུང་བ་ཡིན་ཙང་རིག་རྩལ་གྱིས་གང་
བསྒྲུབ་པར་བྱ་བའི་དམིགས་ཡུལ་ཡང་མཐར་གཏུགས་ན་སྐབས་དེའི་ཆབ་སྲིད་
ལམ་ལུགས་ལ་ཞབས་འདེགས་ཞུ་རྒྱུ་དེ་ཡིན་ལ་རྩོམ་རིག་དེ་དག་གི་ནང་ནས་
རྩོམ་པ་པོའི་འཇིག་རྟེན་ལྟ་ཚུལ་གྱིས་རྩོམ་ཡིག་དེ་དག་ལ་བསམ་བློའི་ཁྲིད་སྟོན་
བྱས་ཡོད་པ་དེ་ཡང་གསལ་པོར་མངོན་ཐུབ་པ་ཞིག་ཡིན། དཔེར་ན། མི་ལ་
རས་པ་ནི་དུས་རབས་དགུ་པའི་ནང་བྱུང་བའི་མི་ཞིག་ཡིན་ཞིང༌། དུས་རབས་
དགུ་པའི་དུས་དཀྱིལ་ནི་བོད་སྤྱི་ཚོགས་ཀྱི་བཙན་པོའི་དབང་སྒྱུར་དེ་རིམ་བཞིན་
ཉམས་རྒུད་དུ་འགྲོ་བའི་དུས་སྐབས་ཤིག་རེད། དབང་སྒྱུར་གྲལ་རིམ་ནང་ཁུལ་
གྱི་འགལ་བ་དང་དབང་སྒྱུར་གྲལ་རིམ་དང་དབང་སྒྱུར་མྱོང་མཁན་གྲལ་རིམ་
བར་གྱི་འགལ་བ། བོན་པོའི་ཆོས་ལུགས་དང་སངས་རྒྱས་ཆོས་ལུགས་བར་གྱི་
296



འགལ་བ་སྔར་ལས་ཀྱང་ཛ་དྲག་ཆེ་བར་གྱུར་པ་རེད། མི་ལ་རས་པ་ནི་བཀའ་
བརྒྱུད་པའི་བསྟན་པའི་སྲོག་ཤིང་ལྟ་བུ་ཞིག་ཡིན་པས། ཁོང་གི་མགུར་གླུའི་
ནང་དོན་ཕལ་ཆེ་བ་ནི་བཀའ་བརྒྱུད་པའི་ཆོས་ལུགས་ཀྱི་ལྟ་བ་རེད། ཡིན་
ནའང་ཁོང་གིས་སྐབས་དེའི་སྤྱི་ཚོགས་ཀྱི་གནས་ཚུལ་མང་པོ་ཞིག་ཚུར་སྣང་དང་
ལུགས་དང་མི་མཐུན་པའི་བྱ་སྤྱོད་དང་གཏམ་བརྗོད་སོགས་ལ་སུན་འབྱིན་དང་
དགག་པ་རྒྱབ་ཡོད། འགའ་རེས་རང་ཉིད་བསྟན་པའི་བདག་པོ་ཡིན་ཟེར་ནས་
རྒྱུ་ནོར་དང་ཞིང་ཁང་གཉེར་བ། རབ་བྱུང་བཙུན་པ་ཡིན་བཞིན་དུ་འཇིག་རྟེན་
འཁོར་བར་འཁྱམས་པ། མོ་བོན་རྩིས་གསུམ་ལ་བརྟེན་ནས་མི་ལ་མགོ་བསྐོར་
གཏོང་བ། བླ་མའི་གདམ་ངག་ཡིན་འཚོས་ནས་བུ་སློབ་ཀྱི་སེམས་རྨོངས་པར་
བྱེད་པ། བསྟན་པ་འཛིན་སྐྱོང་བྱེད་པར་ཁ་གཡར་ནས་ཁྲམ་པའི་བུ་སློབ་བསྡུ་
བ་སོགས་ཀྱི་ངན་མཚང་བཏོན་ཡོད་པ་རེད་《མགུར་འབུམ་》གྱི་ནང་འདི་ལྟར་
གསུངས་པ་སྟེ། “ ནང་རང་རྒྱུད་སེམས་ཉིད་མི་ཤེས་པའི། །ཕྱི་སེམས་ཅན་
དམུ་རྒོད་ག་ལ་ཐུབ། །གདུགས་དཀར་རྨ་བྱའི་ལྡིང་ཁང་རྣམས། །མི་རྟག་
བར་སྣང་གློག་དང་འདྲ། །དེ་ཨེ་འདྲ་དགེ་བའི་བཤེས་རང་སོམས། །གྲོང་ལྟག་
དགོན་པའི་ཇ་ཐབ་དེ། །མགོ་གཡོག་ཕུང་བཞིན་གཡབ་མོ་འདྲ། །དེ་ཨེ་འདྲ་
དགེ་བའི་བཤེས་རང་སོམས། །མགོ་ནག་མི་ཡི་འདུ་འཛི་དེ། །སྡང་བ་དགྲ་
བོའི་སྐོར་རྒྱུག་འདྲ། །དེ་ཨེ་འདྲ་དགེ་བའི་བཤེས་རང་སོམས། །རྟ་ནོར་ལུག་
གསུམ་འཚོ་སྐྱོང་དེ། །རྩྭ་ཐོག་ཟིལ་པའི་རླུང་དམར་འདྲ། །དེ་ཨེ་འདྲ་དགེ་
བའི་བཤེས་རང་སོམས། །སྒྱུ་ལུས་ཉོན་མོངས་ཕུང་པོ་དེ། །མི་རོ་གསེར་ཆུས་
བྱུག་པ་འདྲ། །དེ་ཨེ་འདྲ་དགེ་བའི་བཤེས་རང་སོམས། །ཁ་ཟ་འདོད་ཚོགས་
ཀྱི་འཁོར་ལོ་འདི། །ཁྲལ་འུ་ལག་སྡུད་པའི་ཧོར་འདྲ། །དེ་ཨེ་འདྲ་དགེ་བའི་
བཤེས་རང་སོམས། །མོ་བོན་རྩིས་གསུམ་གྲོང་ཆོག་འདི། །ཧབ་རྫིས་ཐེབས་
པའི་ཁྲམ་པ་འདྲ། །དེ་ཨེ་འདྲ་དགེ་བའི་བཤེས་རང་སོམས། ། ཕ་ཡུལ་ཞིང་
297



ཁང་བདག་པོ་དེ། །བྱིས་པ་འཇའ་ལ་ལྟ་བ་འདྲ། །དེ་ཨེ་འདྲ་དགེ་བའི་བཤེས་
རང་སོམས། །ཁྲམ་པ་འདུས་པའི་བུ་སློབ་དེ། །དཔོན་པོ་མང་པོའི་གཡོག་པོ་
འདྲ། །དེ་ཨེ་འདྲ་དགེ་བའི་བཤེས་རང་སོམས། །དོན་འཛིང་མེད་པའི་ཆོས་
བཤད་དེ། །རྫུན་མས་མགོ་སྐོར་བྱེད་པ་འདྲ། །དེ་ཨེ་འདྲ་དགེ་བའི་བཤེས་
རང་ སོམས། །” (《 མི་ ལའི་ མགུར་ འབུམ་》སྡེ་ དགེའི་ པར་ ངོས་ ཤོག་
གྲངས་150 - 151བར་གསལ་) ཞེས་གསུངས་པ་དེ་དག་ནས་ཁོང་ནི་སྤྱོད་
པ་ཚུལ་དང་མཐུན་པའི་རྣལ་འབྱོར་པ་ཞིག་ཡིན་པ་མ་ཟད། རྩོམ་པ་པོའི་
འཇིག་རྟེན་ལྟ་བ་ལས་སློབ་སྟོན་བྱས་ཡོད་པ་ཡང་མཚོན་ཡོད། ཡང་《མགུར་
གླུ་》ཡི་ནང་དུ་འདི་ལྟར་ཞིག་བྲིས་ཡོད་པ་སྟེ། “ འཁོར་བ་འདི་རྒྱ་མཚོ་ཆེན་པོ་
ཞིག་ལགས་སམ། ཇི་ཙམ་བཅུས་ ཀྱང་མི་ ཟད་ གདའ་བ། དཀོན་མཆོག་
གསུམ་པོ་འདི་རི་རྒྱལ་ལྷུན་པོ་ཞིག་ལགས་སམ། དེ་སུས་ཀྱང་ཁུར་བ་མི་གདའ་
བར་ལགས་པ། དམ་ཚིགས་འདི་ནམ་མཁའི་བྱ་སྒྲོ་གཅིག་ལགས་སམ། དེ་
སུས་ཀྱང་བསྲུང་བ་མི་གདའ་བ་ལགས་པ། དམ་ཆོས་འབུལ་བ་འདི་ནམ་
མཁའི་མཛེ་རོ་ལགས་སམ། དེ་ལ་སུ་ཡང་འཇུ་བ་མི་གདའ་ལགས་པ། སྟན་
འབོག་གྲུལ་གྱི་སྟེང་ན་ཚེར་མ་ཡོད་དམ། སྟོན་ཆེན་ཚོ་སྟན་ཐོག་ཏུ་མི་ཚུགས་
གདའ་བ། འདུལ་ཁྲིམས་འདི་འབད་པ་དོན་མེད་གཅིག་ལགས་སམ། རབ་
བྱུང་བཙུན་པ་ཚོ་འདུལ་ཁྲིམས་མི་བསྲུང་གདའ་བ། གནས་རི་ཁྲོད་ན་ཧོར་
བན་གྱི་ཇག་པ་ཡོད་དམ། སྒོམ་ཆེན་ཚོ་གྲོང་ཡུལ་འགྲིམས་ ཤིང་གདའ་བ།
བར་དོའི་གནས་ན་སྐྱེ་སྒོ་ཞེན་ནམ། ཉ་མ་ཚོ་ཕྱི་བདར་རེམ་ཞིང་གདའ་བ།
ཚེ་ཕྱི་མའི་ཡུལ་ན་སྣམ་རིན་ཆེའམ། ཨ་ནེ་བཙུན་མ་ཚོ་ནམ་ཐགས་རེམ་ཞིང་
གདའ་བ། འཁོར་བ་འདི་སྟོངས་ཀྱིས་དོགས་པ་ལགས་སམ། སྐྱ་བཙུན་མེད་
བུ་སློབ་རེམ་ཞིང་གདའ་བ། ཚེ་ཕྱི་མའི་དུས་ན་བཟབ་བཏུང་མེད་དམ། ཡོན་
བདག་ཕོ་མོ་ཚོ་སྤྱིན་པ་མི་གཏོང་གདའ་བ། ཡ་གི་དགའ་ལྡན་ལྷ་ཡུལ་སྡུག་
298



བསྔལ་ཡོད་དམ། དེ་རུ་འགྲོ་མི་ཚོ་ཉུང་བར་གདའ་བ། མ་གི་དམྱལ་བའི་
ཁམས་ན་བདེ་སྐྱིད་ལྡན་ནམ། ཁ་དྲག་པ་ཚོས་སུ་ཐོབ་བྱེད་ཅིང་གདའ་བ།”
(《མི་ལའི་མགུར་འབུམ་》སྡེ་དགེ་པར་ངོས་ཤོག་གྲངས300ལ་གསལ་)
ཞེས་པ་འདིར་མཚོན་ན་ངང་ཚུལ་དེ་དག་བཅོས་ཐབས་བྲལ་བའི་བསམ་ཚུལ་དེ་
དག་ལས་རྩོམ་པ་པོའི་འཇིག་རྟེན་གྱི་ལྟ་ཚུལ་གསལ་རྟོགས་བྱེད་ཐུབ་ལ། ལྟ་
ཚུལ་ཡང་སྣེ་མང་རྙོག་འཛིང་ཅན་ཡིན་པ་དེ་ཡང་མཐོང་ ཐུབ་པ་ཞིག་ཡིན།
དཔེར་ན། དུས་རབས་བཅུ་གསུམ་པའི་ནང་བྱུང་བའི་《ས་སྐྱ་ལེགས་བཤད་》
ལ་མཚོན་ན་རྩོམ་པ་པོའི་འཇིག་རྟེན་ལྟ་བ་ལས་རྩོམ་ཡོངས་ལ་ཁྲིད་སྟོན་བྱས་
ཡོད་པ་དང་། སྐབས་དེའི་ལོ་རྒྱུས་ཀྱི་ཆ་རྐྱེན་དང་རྩོམ་པ་པོའི་གནས་བབས་
ཀྱིས་རྐྱེན་པས་རྩོམ་ཡིག་དེའི་ནང་བླང་དོར་ཕྱོགས་ཕན་ཡོད་ཀྱི་བསླབ་བྱ་མང་
པོ་བྱས་ཡོད་རུང་སྒེར་དབང་ལམ་ལུགས་ཀྱི་བསམ་བློའི་འཆིང་རྒྱ་དེ་ཡང་གསལ་
པོར་མངོན་པ་སྟེ་རང་ཉིད་ཀྱི་དོན་ཇི་ལྟར་འགྲུབ་པར་བྱེད་པ་དང་བདེ་བར་
གནས་ཐུབ་པ་ཡོང་རྒྱུའི་དོན་གཉེར་བ་དང༌། དེ་མིན་མང་ཚོགས་ཀྱི་སྟོབས་
ཤུགས་ལ་སྣང་ཆུང་དང་། མི་སྒེར་གྱི་ནུས་པར་མཐོང་ཆེན་བྱེད་པ། མང་
ཚོགས་ལ་ཐད་ཀར་ཞབས་འདེགས་ཞུ་ཐུབ་པའི་ཤེས་ཡོན་འགའ་ཞིག་ཡོན་ཏན་
ལ་མི་བརྩི་བ་སོགས་ཡོད། དཔེར་ན། “ ཉམས་སྟོབས་ཆུང་བའི་སྐྱེས་བོས་
ཡང་། །ཆེན་པོ་གཞན་ལ་བསྟེན་ན་འགྲུབ། ། ཆུ་ཡི་ ཐིགས་པ་ཉམས་ཆུང་
ཡང༌། །མཚོ་དང་འདྲེས་ན་སྐམ་མི་ནུས། །” “ ཡུལ་གྱི་བདག་པོར་ཞེ་སྡང་
ཡང༌། །དེ་ལ་དགའ་བས་བསྟེན་ཏེ་བསྡད། །ས་ལ་རྐང་པ་འདྲེད་གྱུར་ན། །
ས་ཉིད་ལ་ནི་བསྟེན་པ་བཞིན། །” “ རང་སྤྱོད་འབད་པས་སྦ་བར་བྱ། །ཕལ་
ཆེར་གསལ་བར་བསྟན་པས་ཉམས། །སྤྲེའུ་ཟློས་གར་མི་བྱེད་ན། །མགུལ་དུ་
ཐག་པ་ཅི་སྟེ་འདོགས། །” “ ཕ་རོལ་གནད་དུ་འབེབས་པའི་ཚིག །དགྲ་བོ་ལ་
ཡང་སྨྲ་ མི་བྱ། ། བྲག་ ཆ་ བཞིན་ དུ་ རང་ ཉིད་ ལ། ། དེ་མ་ ཐག་ ཏུ་ ལེ་ ལན་
299



བྱུང༌། ” “ མཁས་པ་རྣམས་ཀྱིས་དཔྱད་པ་ཡི། །ཤེས་བྱ་ཤེས་ན་མཁས་པར་
བགྲང༌། །བ་གླང་རྒན་གཞོན་དཔྱོད་པ་ལ། ། བླུན་པོ་མཁས་ཀྱང་ཡོན་ཏན་
མིན། །” ཞེས་གསུངས་ཡོད་པ་དེ་དག་སྐབས་དེའི་སྤྱི་ཚོགས་ཀྱི་འདུ་ཤེས་དང་
རྩོམ་པ་པོས་ཕྱི་རོལ་ཡུལ་གྱི་བྱ་དངོས་དེ་དག་ལ་རང་ཉིད་ཀྱིས་འཛིན་པའི་ལྟ་
ཚུལ་ལས་བྱུང་བ་ཞིག་རེད་ལ། སྐབས་དེའི་ལོ་རྒྱུས་ཀྱི་གནས་བབས་དེས་འདུ་
ཤེས་ཐག་གཅོད་པ་ལས་བྱུང་བའི་ལྡོག་མེད་ཀྱི་འབྲས་བུ་ཞིག་ཀྱང་ཡིན། རྩོམ་
པ་པོས་བརྩམས་པར་བྱ་བའི་རྩོམ་ཡིག་ནང་དུ་གནད་དོན་འགའ་རེ་འདོན་པ་
ནི་སྤྱིའི་ཆོས་ཉིད་ཅིག་རེད་དེ་ལྟར་གནད་དོན་ནི་འགལ་བ་ཡིན་པ་དང་།འགལ་
བ་དེ་དག་གི་ནང་ནས་གང་ལྟར་རྩོམ་པ་པོས་ཕྱོགས་གཅིག་ཁས་ལེན་པའམ་
བསྔགས་བརྗོད་བྱེད་པ་དང༌། ཕྱོགས་གཅིག་ལ་ངོ་རྒོལ་དང་ཡང་ན་ཐེར་འདོན་
བྱེད་དགོས་པར་བརྟེན་འགལ་བའི་ཕྱོགས་རྩ་བར་གྱུར་པ་ གཉིས་ ལ་བརྟག་
དཔྱད་དང་དབྱེ་ཞིབ་བྱས་རྗེས་འགལ་བ་དེ་རྣམས་ཐག་གཅོད་བྱེད་དགོས་པ་
རེད། འགལ་བ་དེ་དག་ཐག་གཅོད་ལེགས་པོ་ཞིག་བྱེད་པར་མི་མི་འདྲ་བ་
རྣམས་ཀྱི་གནས་ཚུལ་ཤེས་པ་དང་མི་མི་འདྲ་བ་རྣམས་ཀྱི་ཆ་རྒྱུས་ལོན་པ། བྱ་
བ་མི་འདྲ་བ་རྣམས་ཀྱི་ཆ་རྒྱུས་ལོན་པ་བྱས་ཏེ་དེ་དག་ལ་བརྟག་དཔྱད་ཞིབ་
འཇུག་བྱེད་པ་དེ་ཡང་འཇིག་རྟེན་ལྟ་ཚུལ་དང་འབྲེལ་བ་དམ་ཟབ་ཡོད་པ་ཞིག་
རེད།
གོང་དུ་སྨོས་པ་བཞིན་གནའ་རབས་ཀྱི་རྩོམ་པ་པོའི་འཇིག་རྟེན་ལྟ་ཚུལ་
ལ་སྣེ་མང་རྙོག་འཛིང་གི་འགལ་བས་ཁེངས་ཤིང་སྣེ་མང་རྙོག་འཛིང་གི་འགལ་
བ་དེ་ནི་རང་བཞིན་དུ་གསར་རྩོམ་བྱེད་ཐབས་ཀྱི་ཐད་ནས་ཡང་མཚོན་ཐུབ་ཀྱི་
ཡོད། ཁོང་ཚོའི་འཇིག་རྟེན་ལྟ་ཚུལ་དེ་སྔོན་ཐོན་ཅན་ཞིག་ཡིན་ན་གསར་རྩོམ་
བྱེད་ཐབས་ཡང་སྔོན་ཐོན་ཅན་དེ་རྒྱུན་འཁྱོངས་བྱེད་པ་དང༌། འཇིག་རྟེན་ལྟ་
ཚུལ་དེ་རྗེས་ལུས་ཅན་ཞིག་ཡིན་ཚེ་གསར་རྩོམ་བྱེད་ཐབས་ཐད་ལ་འདྲ་མིན་གྱི་
300



ཚོད་འཛིན་བྱས་ཡོད་ལ་དེས་རྩོམ་རིག་གསར་རྩོམ་བྱེད་རྒྱུར་གནོད་འཚེ་ཡོད་པ་
ཞིག་ཡིན། ཨུ་རུ་སུའི་རྩོམ་པ་པོ་ཐོ་ཨེར་སི་ཐའེ་ཡི་འགལ་བ་སྣེ་མང་མཆིས་པའི་
འཇིག་རྟེན་ལྟ་ཚུལ་དེར་ལེ་ཉིན་གྱིས་གཏིང་ཟབ་པོའི་སྒོ་ནས་དབྱེ་ཞིབ་གནང་
མྱོང་ཡོད་པ་དང་། ཐོ་ཨེར་སི་ ཐའེ་ཡིས་ཧྲ་ཧོང་གོང་མའི་སྲིད་དབང་སྒེར་
གཅོད་བྱེད་པའི་ལས་ལུགས་དང་དཔོན་ངན་གྱི་སྒྲིག་གཞིག་དེར་འཁོན་འགྲས་
བྱེད་ཀྱི་ཡོད་ལ། གཡོ་སྒྱུ་ཅན་དང་གཏུམ་དྲག་ཆེ་ཞིང་མི་ཆོས་དང་བྲལ་བ། ངོ་
ཚ་ཁྲེལ་མེད་ཀྱི་སྐུ་དྲག་དང་དཔོན་རིགས་མཐའ་དག་ལ་འཁོན་འཛིན་བྱེད་པ་
དང༌། དབང་བསྒྱུར་མྱོང་མཁན་གྱི་ངལ་རྩོལ་མི་དམངས་དང་ལྷག་པར་དུ་ཞིང་
པ་མང་ཚོགས་ལ་གདུངས་སེམས་མཉམ་སྐྱེས་བྱེད་ཀྱི་ཡོད་པ་རེད། །
ཁོང་གིས་ཞིང་པའི་ཁྱིམ་ཚང་གི་ལམ་ལུགས་ལ་རེ་འདོད་བཏོན་ཡོད་པ་
སྟེ། རང་མོས་དང་འདྲ་མཉམ་ཡིན་པའི་ཞིང་པའི་སྤྱི་ཚོགས་ཀྱི་འཚོ་བ་ཞིག་
གསར་འཛུགས་བྱས་ཏེ་ཉེན་རྟོགས་པ་ལྟར་གྱི་གྲལ་རིམ་རྒྱལ་ཁབ་ཀྱི་ཚབ་བྱེད་
དགོས་ཞེས་བཀས་བཀོད་རྒྱུད་འཛིན་གྱི་སྤྱི་ཚོགས་དང་མ་རྩའི་རིང་ལུགས་ཀྱི་
གཉའ་གནོན་འོག་ནས་ཐར་བར་བྱེད་རྒྱུའི་འདུན་པ་དྲག་པོ་བཅངས་ཡོད་པ་
རེད། དེ་ལྟར་ཁོང་ལ་སྔོན་ཐོན་ཅན་གྱི་བསམ་བློའི་བརྩེ་དུང་ཞིག་ཡོད་པ་མ་
ཟད། ལྷག་བསམ་ཟོལ་མེད་ཀྱི་དངོས་ཡོད་རིང་ལུགས་ཀྱི་རྩོམ་པ་པོ་ཞིག་ཡིན་
པ་དེ་ཁོང་གི་དངོས་ཡོད་རིང་ལུགས་ཀྱི་གསར་རྩོམ་བྱེད་ཐབས་དེ་བེད་སྤྱད་དེ་
ཧྲ་ཧོང་གོང་མའི་སྲིད་དབང་སྒེར་གཅོད་བྱེད་པའི་ལམ་ལུགས་དང་མ་རྩ་རིང་
ལུགས་ལ་ཡང་སྙིང་རྗེ་མེད་པའི་དགག་རྒྱག་དང་འཚང་འབྱིན་བྱས་ཡོད་པ་
དང་། ཕྱོགས་གཞན་ཞིག་ནས་ཁོང་གིས་སྨྱོ་བ་ལྟར་གྱི་ཡེ་ཤུའི་ཆོས་ལུགས་ལ་
ཡིད་ཆེས་བྱས་ཏེ་བརྒྱུད་བསྒྲགས་བྱེད་ ཀྱི་ཡོད་ རྐྱེན་བསམ་བློའི་ལྟ་ཚུལ་དེ་
རིགས་ནི་དངོས་ཡོད་རིང་ལུགས་ཀྱི་གསར་རྩོམ་བྱེད་པའི་ནང་དུ་ཡང་དངོས་
ཡོད་རིང་ལུགས་ཀྱི་རྩོམ་ཐབས་དང་རྦད་དེ་རྒྱབ་འགལ་དུ་ཕྱིན་ཡོད་པ་རེད།



དེ་ནི་ཐོ་ཨེར་སི་ཐའེ་ཡི་སྣེ་མང་རྙོག་འཛིང་དང་འགལ་བས་ཁེངས་པའི་འཇིག་
རྟེན་ལྟ་ཚུལ་དེ་རྩོམ་རིག་གསར་རྩོམ་བྱེད་ཐབས་ཐད་ནས་མཚོན་པ་ཞིག་ཡིན་
གོང་སྨོས་གནད་དོན་དེ་དག་ནས་འཇིག་རྟེན་ལྟ་ཚུལ་གྱིས་གསར་རྩོམ་
བྱེད་ཐབས་ལ་མཛུབ་ཁྲིད་ཀྱི་ནུས་པ་ཆེན་པོ་ཐོན་གྱི་ཡོད་པ་མ་ཟད། གསར་
རྩོམ་གྱི་བྱེད་ཐབས་འདེམས་པ་དང་བེད་སྤྱོད་བྱེད་རྒྱུའི་ཐད་ལ་ཡང་ཤུགས་རྐྱེན་
ཆེན་པོ་ཡོད་པ་དེ་ཡིན། བློ་མཐུན་མའོ་ཙེ་ཏུང་གིས་“ ཆབ་སྲིད་དེ་སྒྱུ་རྩལ་ཡིན་
པས་ཁྱབ་ཀྱི་མ་རེད་ལ་སྤྱིར་བཏང་གི་འཇིག་རྟེན་ལྟ་ཚུལ་དེ་སྒྱུ་རྩལ་གྱི་གསར་
བསྐྲུན་བྱེད་ཡས་དང་སྒྱུ་རྩལ་སྐོར་གྱི་སྐྱོན་ཡོན་བརྗོད་ཡས་ཀྱི་ཐབས་ཤེས་ཡིན་
པས་ཡང་ཁྱབ་ཀྱི་མ་རེད་” ཅེས་དང་། ཡང་ཁོང་གིས་“ མར་ཁེ་སི་རིང་ལུགས་
སློབ་སྦྱོང་བྱེད་རྒྱུ་ནི་ང་ཚོས་རྩོད་སྒྲུབ་ཀྱི་དངོས་གཙོ་སྨྲ་བའི་ལྟ་ཚུལ་གྱི་ཐོག་ནས་
འཇིག་རྟེན་ལ་ལྟ་ཞིབ་དང་། སྤྱི་ཚོགས་ལ་ལྟ་ཞིབ། རྩོམ་རིག་དང་སྒྱུ་རྩལ་གྱི་
རྩོམ་རིག་ནང་ལ་མཚན་ཉིད་རིག་པའི་ཁྲིད་དེབ་འབྲི་དགོས་ཀྱི་རེད་ཟེར་བ་
མིན། མར་ཁེ་སིའི་རིང་ལུགས་ཀྱི་ནང་ལ་དངོས་ཁམས་དང་ཚན་རིག་ནང་གི་
ཡོན་ཙིའི་རྣམ་བཤད་དང་ཏན་ཙིའི་རྣམ་བཤད་ཡོད་པ་ཙམ་ལས་དེས་དེ་ཚོའི་
ཚབ་བྱེད་མི་ཐུབ་པ་ནང་བཞིན་དེའི་ནང་ལ་རིག་རྩལ་གསར་སྐྲུན་ཐད་ཀྱི་དངོས་
ཡོད་རིང་ལུགས་འདུས་པ་ཙམ་ལས་དེས་དེའི་ཚབ་བྱེད་ ཐུབ་ཀྱི་མ་རེད།”
(《ཡན་ཨན་རིག་རྩལ་བཞུགས་མོལ་ཚོགས་འདུའི་ཐོག་གི་གཏམ་བཤད་》
དེབ་གསུམ་པ་ཤོག་གྲངས་145ལ་གསལ།)ཅེས་གསུངས་པ་དེ་ནི་འཇིག་རྟེན་
ལྟ་ཚུལ་དང་གསར་རྩོམ་བྱེད་ཐབས་ཀྱི་ཕན་ཚུན་འབྲེལ་བའི་སྐོར་ཚན་རིག་གི་
ཐོག་ནས་སྙིང་བསྡུས་བྱས་པ་ཞིག་ཡིན། དེའི་མཚོན་ཚུལ་གཙོ་བོ་འདི་འདྲ་
འགའ་ཞིག་ཡོད་པ་སྟེ། །
1. རྩོམ་རིག་སྒྱུ་རྩལ་གྱི་རྩོམ་ཡིག་ནི་སྒྱུ་རྩལ་གྱི་གཟུགས་བརྙན་ལ་བརྟེན་
302



ནས་འཚོ་བ་མཚོན་པར་བྱེད་ཀྱི་ཡོད་པ་ལས་དེ་སྤོམ་ཚིག་གི་ཐ་སྙད་ལ་བརྟེན་
ནས་གཞུང་ལུགས་སྟོང་བཤད་བྱེད་རྒྱུ་དེ་མ་ཡིན་པར་ག་དུས་ཡིན་ནའང་འཚོ་
བར་གསར་གཏོད་ཀྱི་རང་བཞིན་ལྡན་པའི་སྒོ་ནས་སྒྱུ་རྩལ་གྱིས་གཅིག་བསྡུས་
བྱེད་ཀྱི་ཡོད་པ་མ་ཟད། རྩོམ་པ་པོའི་བསམ་བློའི་བརྩེ་དུང་དེ་མི་སེམས་འགུལ་
བའི་མཛེས་སྡུག་གི་གཟུགས་བརྙན་བརྒྱུད་དེ་མཚོན་པར་བྱེད་ཀྱི་ཡོད་པ་རེད།
རྩོམ་པ་པོས་རང་ཉིད་ཀྱི་བསམ་བློའི་བརྩེ་དུང་དེ་སྒྱུ་རྩལ་གྱི་ཐོག་ནས་གསལ་
འདོན་བྱེད་པར་སྔོན་ཐོན་ཅན་གྱི་འཇིག་རྟེན་ལྟ་ཚུལ་ཡོད་པ་ཙམ་གྱིས་འགྲིག་
པ་ཞིག་མ་ཡིན་པར་ཡང་སྔོན་ཐོན་གྱིས་གསར་རྩོམ་བྱེད་ཐབས་ཡང་ཁོང་དུ་
ཆུད་པ་ཞིག་བྱེད་དགོས་པ་རེད། འཚོ་བ་དང་བསམ་བློ་ནི་རྩོམ་རིག་གསར་
རྩོམ་བྱེད་སྐབས་སྔོན་འགྲོའི་ཆ་རྐྱེན་ནམ་གཞི་འཛིན་ས་ཞིག་ཡིན་པ་ནི་ཐེ་ཚོམ་
གཏན་ནས་བྱེད་མི་དགོས་པ་ཞིག་ཡིན་རུང་འཚོ་བ་དང་བསམ་བློའི་གནད་དོན་
ཐག་གཅོད་བྱུང་བར་རྩོམ་ཡིག་ཅིག་ཐོན་རྒྱུར་འཚོ་བ་དང་བསམ་བློ་གཉིས་ལ་
གཞི་འཛིན་དགོས་པ་མ་ཟད་ད་དུང་རྩོམ་པ་པོར་སྔོན་ཐོན་གྱི་ཐོག་ནས་འཚོ་བ་
གཅིག་བསྡུས་བྱེད་པའི་རྩོམ་རྩལ་ཁོང་དུ་ཆུད་ཡོད་མེད་ལའང་རག་ལས་པ་ཞིག་
ཡིན། སྔོན་ཐོན་གྱི་གསར་རྩོམ་བྱེད་ཐབས་ཀྱིས་རྩོམ་པ་པོ་འཚོ་བ་དངོས་ཀྱི་
ལག་ལེན་ནང་དུ་ཞུགས་རྒྱུར་སྐུལ་སློང་བྱེད་ཐུབ་པ་མ་ཟད། རྩོམ་པ་པོས་
དངོས་ཡོད་དང་གསོན་ཉམས་དོད་པ་དང་ཕུན་སུམ་ཚོགས་པ་བཅས་ཀྱི་འཚོ་བ་
ཚུར་སྣང་དང་མཚོན་པར་བྱེད་རྒྱུར་རོགས་རམ་གྱི་ནུས་པ་ཐོན་གྱི་ཡོད་པ་རེད།
དཔེར་ན། 《གཞོན་ནུ་ཟླ་མེད་ཀྱི་གཏམ་རྒྱུད་》ཅེས་པའི་རྩོམ་པ་པོ་མདོ་
མཁར་ཞབས་དྲུང་ཚེ་རིང་དབང་རྒྱལ་གྱིས་རང་ཉིད་འཚོ་བཞུགས་དུས་ ཀྱི་
འཁྲུག་ཟིང་ཆེ་བའི་བོད་ཀྱི་སྤྱི་ཚོགས་དེ་རྩོམ་ཡིག་ནང་ནས་གསལ་མཚོན་བྱས་
ཡོད་པ་དང༌། སྐབས་དེའི་སྤྱི་ཚོགས་ཀྱི་ཆབ་སྲིད་དང་དབང་སྒྱུར་གྲལ་རིམ་
ནང་ཁུལ་གྱི་ཛ་དྲག་འཐབ་རྩོད་དང་ཕན་ཚུན་གཡུལ་འགྱེད་བགྱིས་པ་མངོན་
303



པར་མཚོན་ཡོད་ཅིང་དབང་སྒྱུར་གྲལ་ རིམ་དེ་དག་གིས་རང་ལ་དབང་བའི་
དམིགས་བསལ་གྱི་དབང་ཆར་བརྟེན་ནས་ཡུལ་ ལྗོངས་ཀྱི་ཆ་ཤས་དུམ་བུར་
བཅད་དེ་བདག་གིར་བཟུང་ནས་ས་བདག་གི་མཚན་གསོལ་ཞིང་དབང་སྒྱུར་གྱི་
ཁྲི་ལ་བཞུགས་པ་དང་མཐར་ཉམས་དམས་སུ་སོང་བའི་རྒྱུ་རྐྱེན་གཙོ་བོ་ནི་ནང་
ཁུལ་གྱི་འགལ་བ་དང༌། རྒྱལ་འཚོང་རྐུན་ཇག་གི་མི་ངན་འབྱུང་བ་དེ་དག་དང་
ཕྱོགས་གཞན་ཞིག་ནས་ཟིང་འཁྲུག་ཐམས་ཅད་ཞི་བར་བྱས་ཏེ་འདོད་པ་ཡིད་
བཞིན་དུ་འཇོ་བར་བྱེད་པའི་མཁས་ཤིང་མཛངས་ལ་བྱམས་བརྩེ་ལྡན་པའི་རྒྱལ་
པོ་ཞིག་བྱུང་སྟེ་རྒྱལ་ཁམས་གཅིག་གྱུར་དང་འབངས་རྣམས་བདེ་འཇགས་ཀྱི་སྤྱི་
ཚོགས་ཤིག་གི་ནང་སྐྱིད་པའི་འཚོ་བ་རོལ་ཐུབ་པ་དང་། སྐབས་དེའི་དབང་
སྒྱུར་གྲལ་རིམ་དག་ནི་ཨུ་ཚུགས་དང་ཡོན་ཏན་ཆུང་བ་ནུས་མཐུ་བྲལ་བ། སུས་
ཀྱང་གཡོ་ཟོལ་གྱིས་བྲིད་སླ་བ། མཁས་མཛངས་གྱི་ལྟ་བའམ་ཐབས་ཇུས་མེད་
པ། ཁྲིམས་མེད་ལུགས་མེད་ཀྱི་འབངས་རྣམས་ལ་གང་བྱུང་དུ་ཁྲལ་ངན་སྣ་
ཚོགས་བསྡུ་བ་དང་མནར་གཅོད་བྱེད་པ་རྣམས་དམར་རྗེན་དུ་མཚང་འབྱིན་པ་
བཅས་སྐབས་དེའི་བོད་ཀྱི་སྤྱི་ཚོགས་དེ་གཏིང་ཟབ་པོའི་སྒོ་ནས་མཚོན་པར་བྱས་
ཡོད་པ་རེད། གལ་སྲིད་རྩོམ་པ་པོས་གསར་རྩོམ་གྱི་བྱེད་ཐབས་སྔོན་ཐོན་ཅན་
ཞིག་བེད་སྤྱོད་བྱས་མེད་ཚེ་ལོ་རྒྱུས་དུས་སྐབས་དེའི་ནང་དུ་གཏམ་རྒྱུད་འདི་
འདྲ་བ་ཞིག་ཡོང་ཐབས་བྲལ་བ་ཞིག་རེད། དེར་བརྟེན་རྩོམ་ཡིག་གསར་རྩོམ་
དང༌། སྒྱུ་རྩལ་གྱི་ཚད་གཞི་མཐོ་དམན་སོགས་ནི་རྩོམ་པ་པོས་གསར་རྩོམ་གྱི་
བྱེད་ཐབས་ཇི་འདྲ་ཞིག་བེད་སྤྱོད་བྱས་ཡོད་མེད་དང་འབྲེལ་བ་དམ་ཟབ་ཡོད་པ་
ཞིག་ཡིན་ནོ། །
2. གསར་རྩོམ་བྱེད་ཐབས་ཁོང་དུ་ཆུད་པ་བྱེད་རྒྱུ་ནི་སྣང་མེད་དུ་འཇོག་
མི་རུང་བའི་གནད་དོན་ཞིག་རེད། རྩོམ་རིག་འཕེལ་རྒྱས་འགྲོ་བའི་ལོ་རྒྱུས་ལ་
བལྟས་ན་གསར་རྩོམ་གྱི་བྱ་ཐབས་ངེས་ཅན་ཞིག་ཡོད་ཚེ། དེ་ནི་འཇིག་རྟེན་གྱི་
304



ལྟ་ཚུལ་ངེས་ཅན་ཞིག་གིས་ཁྲིད་སྟོན་འོག་ཏུ་བྱུང་བ་ཞིག་རེད། རྩོམ་རིག་གི་
གཞུང་ལུགས་ལ་ཞིབ་འཇུག་བྱེད་མཁན་མཁས་པ་རྣམས་ཀྱིས་ཕྱོགས་བསྡོམས་
བྱས་པ་ལྟར་ན་རྩོམ་པ་པོའི་འཇིག་རྟེན་ལྟ་ཚུལ་གྱི་དུས་རབས་དང་གྲལ་རིམ་གྱི་
ཁྱད་ཆོས་དེ་རྩོམ་པ་པོ་དེའི་གསར་རྩོམ་གྱི་བྱེད་ཐབས་ཐོག་ཏུ་མངོན་གསལ་
གྱིས་མཚོན་ཡོད་པ་སྟེ། དཔེར་ན་དུས་རབས་བཅོ་བརྒྱད་པའི་དུས་མཇུག་དང་
དུས་རབས་བཅུ་དགུ་པའི་དུས་འགོར་ཡོ་རོབ་ཁུལ་དུ་དར་ཁྱབ་ཆེ་བའི་འཆར་
ཡན་རིང་ལུགས་ཀྱི་རྩོམ་རིག་དེ་ནི་འཇར་མན་དང་། དབྱིན་ཇི། ཧྥ་རེན་སི།
དབྱི་ཐ་ལི་བཅས་ལ་ཕྱོགས་ལྷུང་མི་འདྲ་བ་གཉིས་བྱུང་མྱོང་བར་བཤད། གཅིག་
གིས་མ་འོངས་པར་འདུན་མ་བཅོལ་བ་དང་སྐབས་དེའི་གནས་ཚུལ་ལ་ངོ་རྒོལ་
དང་ཕུགས་བསམ་འཚོལ་བ་བཅས་ཡིན་ལ་གཅིག་ཤོས་ནི་དེ་ལས་ལྡོག་པའོ། །
འདི་ནི་དགེ་མཚན་ལྡན་པའི་འཆར་ཡན་རིང་ལུགས་དང་དགེ་མཚན་མེད་པའི་
འཆར་ཡན་རིང་ལུགས་གཉིས་སུ་དབྱེ་བའི་གཞི་འཛིན་ས་ཡིན་པར་བཤད།
དུས་རབས་མི་འདྲ་བ་དང་གྲལ་རིམ་མི་འདྲ་བའི་རྩོམ་པ་པོ་རྣམས་ཀྱི་ལག་ལེན་
དུ་བསྟར་བའི་གསར་རྩོམ་གྱི་བྱེད་ཐབས་ནི་ཕལ་ཆེར་གཅིག་འདྲ་ཡིན་མོད།
འོན་ཀྱང་ཁོ་ཚོས་བྲིས་པའི་བརྩམ་བྱའི་ངོ་བོ་དང་རྣམ་པ། ནུས་པ་བཅས་མི་
འདྲ་ས་མང་པོ་ཡོད། དཔེར་ན། ཚངས་དབྱངས་རྒྱ་མཚོ་དང་མི་ལ་རས་པ་
གཉིས་ནི་མགུར་གླུའི་རྩོམ་པ་པོ་ཡིན་པ་དང༌། ཁོང་གཉིས་ཀ་སངས་རྒྱས་ཆོས་
ལུགས་པ་ཡིན་པའི་ཆ་འདྲ་ན་ཡང་དུས་རབས་མི་འདྲ་བའི་དབང་གིས་མི་ལ་
རས་པའི་མགུར་འབུམ་ནང་གི་མགུར་གླུ་མང་ཆེ་བ་ནི་སངས་རྒྱས་ཆོས་ལུགས་
གྲུབ་མཐའི་ནང་ཚན་བཀའ་བརྒྱུད་པའི་ལྟ་བ་དྲིལ་བསྒྲགས་བྱེད་པ་ཞིག་ཡིན་ལ་
ཚངས་དབྱངས་རྒྱ་མཚོའི་མགུར་གླུ་ནི་དེ་ལས་ལྡོག་སྟེ་དངོས་ཡོད་ཀྱི་འཚོ་བ་
གཞིར་བཞག་སྟེ་རྩོམ་པ་པོའི་སེམས་ཀྱི་དགའ་སྡང་དང་སྐྱོ་སྤྲོ། མ་འོངས་པའི་
འཚོ་བ་ལ་ཡིད་ཆེས་པའི་འདུན་མ་བཅངས་ཡོད་པ་ཞིག་རེད། དཔེར་ན།
305



《མི་ལའི་མགུར་འབུམ་》ལས། “ འབྲུག་འུར་སྒྲ་ཆེ་ཡང་སྟོང་སྒྲ་ཡིན། །
འཇའ་ཁ་དོག་ལེགས་ཀྱང་ཡལ་ནས་འགྲོ། །འཇིག་རྟེན་ཉམས་སུ་དགའ་ཡང་
རྨི་ལམ་ཙམ། །འདོད་ཡོན་བདེ་བ་ཆེ་ཡང་སྡིག་པའི་རྒྱུ། །འདུས་བྱས་རྟག་
རྟག་འདྲ་ཡང་མྱུར་དུ་འཇིག །རྫས་ཁ་སང་ཡོད་པ་དེ་རིང་མེད། །མི་ན་ནིང་
ཡོད་པ་ད་ལོ་ཤི །གྲོགས་བཟང་པོ་ཡོད་ཀྱང་དགྲ་རུ་སྡང་། །ཟས་ཕན་པ་ཟོས་
ཀྱང་དུག་ཏུ་འགྲོ །དྲིན་བཟང་པོས་བསྐྱངས་པ་ཁ་གྱོད་ཆེ། །སྡིག་རང་གི་བྱས་
པ་རང་ལ་གནོད། །ཁྱོད་མགོ་བརྒྱའི་ནང་ནས་རང་མགོ་གཅེས། ། ཕྱག་སོར་
མོ་བཅུ་ལས་གང་བཅད་ཚ། །བཟའ་མང་ནང་ནས་རང་ཉིད་གཅེས། ། རང་
མགོ་འདོན་པའི་དུས་ལ་བབ། །ཚེ་འདི་མི་རྟག་མྱུར་དུ་འཆི། །ཆོས་ལ་ ཕྱི་
བཤོལ་བྱར་མི་རུང༌། །བརྩེ་བའི་གཉེན་གྱིས་འཁོར་བར་འཕེན། །བླ་མ་རྟེན་
པའི་དུས་ལ་བབ། །ཚེ་འདི་རུ་བདེ་ལ་ཕྱི་མར་སྐྱིད། །དམ་ཆོས་བྱེད་པའི་དུས་
ལ་བབ། །” ཅེས་གསུངས་ཡོད་པ་དང་ཡང་《ཚངས་དབྱངས་རྒྱ་མཚོའི་མགུར་
གླུ་》ལས། “ ཟླ་བ་འདི་ནི་ཕར་འགྲོ། །རྟིང་མའི་ཟླ་བ་ཚུར་ཡོང་། །བཀྲ་ཤིས་
ཟླ་བ་དཀར་པོ། །ཟླ་སྟོད་ཕྱོགས་ལ་མཇལ་ཡོང༌། །” “ རྒྱབ་ཀྱི་ཀླུ་བདུད་
བཙན་པོ། །འཇིགས་དང་མི་འཇིགས་མིན་འདུག །མདུན་གྱི་ཀ་ར་ཀུ་ཤུ། །
འཐོག་ཏུ་དགོས་པ་བྱས་སོང་། །” “ དམན་ཤར་སྐྱེ་འབྲས་མཚར་ལ། །ཇ་
ཆང་འདོད་ཡོན་འཛོམས་པ། ། ཤི་ ནས་ ལྷ་ ལུས་ བླངས་ ཀྱང༌། ། འདི་ལས་
དགའ་ངེས་མི་འདུག །” ཅེས་རྩོམ་འབྲིའི་བྱས་ཡོད་པ་དེ་དང༌། ཁོང་རྣམ་
གཉིས་ཀྱི་མགུར་གླུ་དེ་དག་ལས་རྩོམ་པ་པོ་གཉིས་ཀྱི་དངོས་ཡོད་ཀྱི་འཚོ་བ་ལ་
འཛིན་པའི་ལྟ་ཚུལ་མི་འདྲ་བ་གཉིས་མཚོན་ཡོད་པ་སྟེ། སྔ་མ་ནི་འཇིག་རྟེན་གྱི་
འཁོར་བ་ལ་སྙིང་པོ་མེད་པའི་ལྟ་ཚུལ་འཛིན་གྱི་ཡོད་ལ་ཕྱི་མས་འཁོར་བ་ནི་བདེ་
སྐྱིད་ཡིན་པ་དང༌། འཚོ་བ་ལ་དགའ་ཞེན་བྱེད་འོས་པའི་འཇིག་རྟེན་ལྟ་ཚུལ་
འཛིན་གྱི་ཡོད་པ་རེད།
306



3. གསར་རྩོམ་གྱི་བྱེད་ཐབས་ལ་རང་ཚུགས་ཀྱི་རང་བཞིན་ལྡན་པའི་
མཚོན་ཚུལ་ཞིག་ནི་རྩོམ་པ་པོ་འགའ་ཞིག་གིས་འཇིག་རྟེན་ལྟ་ཚུལ་སྤྱིར་འདྲ་
བའི་འོག་ཏུ་གསར་རྩོམ་བྱེད་ཐབས་མི་འདྲ་བ་བེད་སྤྱད་དེ་རྩོམ་འབྲི་བྱས་པའི་
རྩོམ་ཡིག་ལ་ཡང་གྲུབ་འབྲས་ཆེས་ཆེ་བ་ཞིག་ཐོབ་ཀྱི་ཡོད་པ་རེད། ཁོ་ཚོའི་འཚོ་
བའི་ངོས་འཛིན་དེ་སྤྱིར་བཏང་ཐོག་གཅིག་མཚུངས་སུ་གནས་ཡོད་ཀྱང་འཚོ་བ་
མཚོན་པར་བྱེད་སྐབས་གཞི་འཛིན་ས་དང་ལྟ་ཕྱོགས་མི་འདྲ་བ། ཐབས་ལམ་
མི་འདྲ་བ། མཚོན་ཐབས་མི་འདྲ་བ་བེད་སྤྱོད་བྱེད་ཀྱི་ཡོད་པས་ངེས་པར་དུ་
གཅིག་ལྟར་བཟོ་དགོས་པ་ཞིག་ཡང་མ་ཡིན། འཇིག་རྟེན་ལྟ་ཚུལ་དང་གསར་
རྩོམ་གྱི་བྱ་ཐབས་ནི་ཆེས་རྙོག་འཛིང་ཆེ་བའི་འབྲེལ་བ་ཞིག་ཡིན་པ་དང་གཅིག་
ནས་འཇིག་རྟེན་ལྟ་ཚུལ་གྱིས་གསར་རྩོམ་བྱེད་ཐབས་ལ་ཚོད་འཛིན་དང་བཀོད་
སྒྲིག་བྱེད་ཀྱི་ཡོད་པ་དང་། གཉིས་ནས་གསར་རྩོམ་བྱེད་ཐབས་རང་ཉིད་ལ་
ཡང་རང་ཚུགས་ཀྱི་རང་བཞིན་ལྡན་ཡོད་པ་ཞིག་ཡིན་པ་མ་ཟད། གསར་རྩོམ་
བྱེད་པའི་ནང་དུ་ཕན་ནུས་ཀྱི་དགེ་མཚན་ལྡན་ཡོད་པ་ཞིག་ཡིན་རྐྱེན་དེར་སྣང་
ཆུང་གཏན་ནས་བྱེད་མི་རུང་བ་ཞིག་ཡིན། ཡང་དག་པའི་སྒོ་ནས་གནད་དོན་
དེར་གོ་བ་ལེན་པ་དང་ཤེས་རྟོགས་བྱེད་དགོས་ན་ངེས་པར་དུ་རྩོམ་པ་པོ་རེ་རེ་
བཞིན་དང་རྩོམ་ཡིག་དེ་དག་ལ་ཞིབ་ཕྲའི་སྒོ་ནས་དབྱེ་འབྱེད་དང་ཞིབ་འཇུག་
བྱེད་དགོས་པ་རེད། བློ་མཐུན་མའོ་ཙེ་ཏུང་གིས་“ མར་ཁེ་སི་རིང་ལུགས་སློབ་
སྦྱོང་བྱེད་རྒྱུ་ནི་ང་ཚོས་རྩོད་སྒྲུབ་ཀྱི་དངོས་གཙོ་སྨྲ་བ་དང་། ལོ་རྒྱུས་ཀྱི་དངོས་
གཙོ་སྨྲ་བའི་ལྟ་ཚུལ་གྱི་ཐོག་ནས་འཇིག་རྟེན་ལ་ལྟ་ཞིབ་དང་། སྤྱི་ཚོགས་ལ་ལྟ་
ཞིབ། རྩོམ་རིག་དང་སྒྱུ་རྩལ་ལ་ལྟ་ཞིབ་བཅས་བྱེད་དགོས་ཀྱི་རེད་ཟེར་བ་ལས་
རྩོམ་རིག་དང་སྒྱུ་རྩལ་གྱི་རྩོམ་རིག་ནང་ལ་མཚན་ཉིད་རིག་པའི་ཁྲིད་དེབ་འབྲི་
དགོས་ཀྱི་རེད་ཟེར་བ་མིན་”(《 ཡན་ཨན་རིག་རྩལ་བཞུགས་མོལ་ཚོགས་
འདུའི་ཐོག་གི་གསུང་བཤད་》དེབ་གསུམ་པ་ཤོག་གྲངས་145ལ་ གསལ།)
의기 의
307



ཞེས་གསུངས་པ་དང་འཇིག་རྟེན་ལྟ་ཚུལ་གྱིས་གསར་རྩོམ་བྱེད་ཐབས་ལ་ཚོད་
འཛིན་བྱེད་པའི་ནུས་པ་དེ་ཁས་མི་ལེན་པ་དེ་མ་འགྲིག་པ་ཞིག་ཡིན་པ་ནི་ཧ་ཅང་
གསལ་པོར་མངོན། འོན་ཏེ། འཇིག་རྟེན་ལྟ་ཚུལ་དེས་གསར་རྩོམ་གྱི་བྱེད་
ཐབས་གྱི་ཚབ་བྱེད་རྒྱུར་རེ་འདོད་བྱེད་པ་དེ་ཡང་གནོད་འཚེ་ཆེན་པོ་ཡོད་པ་
ཞིག་ཡིན་ལ་རྩོམ་རིག་སྒྱུ་རྩལ་གྱི་རྩོམ་ཡིག་ནང་དུ་མཚན་ཉིད་རིག་པའི་ཁྲིད་
དེབ་བརྩམས་པ་དང། འབོད་ཚིག་ཡོད་འབྱོར་བྱེད་པ་དང་ཡང་ན་སྡོམ་ཁྲིམས་
ལྟ་བུའི་དོན་ཚན་འགའ་ཞིག་ལ་བརྟེན་པའི་བྱེད་སྟངས་དེ་ལྟ་བུ་ནི་གནོད་འཚེ་
ཤིན་ཏུ་ཆེན་པོ་ཡོད་པ་ཞིག་རེད། དེར་བརྟེན་བྱེད་སྟངས་དེ་རིགས་གསར་
རྩོམ་བྱེད་ཐབས་ཀྱི་སྤྱིའི་ཆོས་ཉིད་དང་རྒྱབ་འགལ་དུ་འགྱུར་པའི་ལུང་འཛིན་
རིང་ལུགས་ཀྱི་བྱེད་ཐབས་ཤིག་ཡིན་པ་དང་། བྱེད་སྟངས་དེ་རིགས་ཀྱི་འབྲས་
བུར་སྤྱི་འགྲོས་ཅན་དུ་འགྱུར་བ་དང་། དོན་སྤྱི་ཙམ་དུ་འགྱུར་བའི་རྩོམ་ཡིག་
ཐོན་རྒྱུ་ཙམ་ལས་རྩོམ་རིག་གསར་རྩོམ་གྱི་བྱ་བ་འཕེལ་རྒྱས་འགྲོ་རྒྱུར་གནོད་
སྐྱོན་ཚབས་ཆེན་ཡོད་པ་ཞིག་ཡིན་ནོ། །
(《གངས་ལྗོངས་རིག་གནས་》2002ལོའི་དུས་དེབ་དང་པོའི་ཐོག་འཁོད།)
308



རྩོམ་རིག་གི་བྱུང་རིམ་དང་སྒྲིག་གཞིའི་
སྐོར་རགས་ཙམ་དཔྱད་པ།
དང་པོ། བྱུང་རིམ་གྱི་སྐོར།
ད་ལྟ་འཛམ་གླིང་ཡོངས་སུ་བརྩམས་སྒྲུང་འགྲུབ་བྱེད་ཀྱི་རྒྱུ་རྐྱེན་བཤད་
སྐབས་དེ་ནི་མི་སྣ་དང་བྱུང་རིམ། སྒྲིག་གཞི་བཅས་རྣམ་པ་གསུམ་དུ་འདོད་པ་
ནི་རྩོད་མེད་རེད། འོན་ཏེ། དེང་རབས་པའི་སྒྲུང་གཏམ་པའི་འདོད་ཚུལ་
འཛིན་མཁན་ཁ་ཤས་ཀྱིས་བརྩམས་ཆོས་ཀྱི་ནང་དུ་བྱུང་རིམ་བཀོད་སྒྲིག་བྱེད་
པར་བཀག་པ་དང་། བྱུང་རིམ་ནི་སྒྲུང་གཏམ་གྱི་གནོད་བྱེད་དུ་བཤད་པ་ཡོད་
ལ། བརྩམས་སྒྲུང་གི་བྱུང་རིམ་གཏན་ནས་མི་སྒྲིག་པར་མི་སྣའི་རྟོག་པ་ལྐོག་
འགྱུར་བ་རང་ཡན་དུ་འཕོས་པ་དེ་ཁོ་ན་འབྲི་བའི་རྩོམ་ཡང་ཡོད་མོད། འོན་
ཀྱང་འདོད་ཚུལ་དེ་རིགས་ནི་ཤིན་ཏུ་ཐལ་ཆེ་བའི་གཏམ་དུ་ཟད། ཝེ་ལེན་ .
ཕུ་ཁེ་ན་ཞེས་པ་དེས་གསུང་དོན། “ ང་ལ་མཚོན་ན། བསམ་ཚུལ་གཅིག་གམ་
དྲན་གསོ་གཅིག་ཡང་ན་ཀླད་པའི་ནང་གི་དཔེ་རིས་གཅིག་ཡིན་ཡང་དེ་དག་ནི་
བརྩམས་སྒྲུང་སྐྱེད་བྱེད་ཀྱི་མྱུ་གུ་ལྟ་བུར་གྱུར་པས་བརྩམས་སྒྲུང་འབྲི་བའི་ཚེ།
སྣང་ཡུལ་དམིགས་བསལ་ཅན་དེ་ལ་བརྟེན་ནས་འབྲས་བུ་དེ་བྱུང་བའི་ཚུལ་
ལེགས་པར་སྟོན་པའམ་ཡང་ན་རྒྱུ་རྐྱེན་དེ་ལས་བྱུང་བའི་མཐའ་འབྲས་གསལ་
པོར་སྟོན་པ་དེ་དག་ཙམ་ལས་མ་འདས་སོ། །” (《ཕུ་ཁེ་ནས་གསར་རྩོམ་
སྐོར་བཤད་པ་》)ཞེས་གསུངས་སོ། །གོང་གསལ་དེ་ལས་བརྩམས་སྒྲུང་ལ་
309



བྱུང་རིམ་གྱི་དགོས་པ་མེད་ཟེར་བ་ནི་དོན་དངོས་དང་མི་མཐུན་ཞིང་ཤེས་རྒྱ་གུ་
དོག་པའི་འཁྲུལ་ཤེས་ཤིག་ཡིན་པ་གསལ་པོར་མཐོང་ཐུབ་པ་ཞིག་ཡིན། དེང་
རབས་པའི་བརྩམས་སྒྲུང་བྱུང་རིམ་གིས་སྲོལ་རྒྱུན་བརྩམས་སྒྲུང་གི་བྱུང་རིམ་དེ་
གཏན་འཇགས་སུ་གནས་པའི་དུས་ཚོད་དང་བར་སྣང་གི་འདུ་ཤེས་ལས་བརྒལ་
ཏེ་ཐོད་བརྒལ་ལམ་འབྲེལ་མི་ཆག་པར་སྣང་བའི་ཁྱད་ཆོས་ལྡན་ན་ཡང་དེ་ནི་
བྱུང་རིམ་འབྲི་བའི་ཐབས་ཤེས་གསར་པ་ཞིག་ཡིན་གྱི་བྱུང་རིམ་མེད་པར་བཏང་
བ་མ་ཡིན་པས། བྱུང་རིམ་ནི་སྔར་བཞིན་བརྩམས་སྒྲུང་འགྲུབ་བྱེད་ཀྱི་རྒྱུ་རྐྱེན་
ཞིག་ཡིན་ལ་ཞིབ་དཔྱད་བྱེད་པའི་གནད་དོན་ཞིག་ཡིན།
བྱུང་རིམ་གྱི་གོ་དོན་འགྲེལ་བ། །
བྱུང་རིམ་ཞེས་པ་དེ་ནི་རྩོམ་ཡིག་ནང་གི་མི་སྣའི་རང་གཤིས་གྲུབ་པ་དང་
འཕེལ་རྒྱས་འགྲོ་བའི་འཚོ་བའི་དོན་རྐྱེན་དང༌། འགལ་བ་སོགས་མཚོན་པར་
བྱེད་པའི་སྒྱུ་རྩལ་གྱི་བྱ་ཐབས་གལ་ཆེ་བ་ཞིག་ཡིན་པ་མ་ཟད་མི་སྣའི་རང་གཤིས་
འཕེལ་རྒྱས་འགྲོ་བའི་ལོ་རྒྱུས་ཤིག་ཀྱང་ཡིན། གནད་དོན་འདིའི་ཐད་ཞིབ་
འཇུག་བྱེད་སྔ་ཤོས་དང་བཤད་པ་གནང་མཁན་སྔ་ཤོས་ནི་ཡ་ལ་ཧྲི་ཏོ་ཏེ་ཡིན་
ཞིང་ཁོང་གིས་《 སྙན་ཚིག་རིག་པ་》ཞེས་པའི་ནང་དུ་“ བྱུང་རིམ་ཞེས་པ་ནི་བྱ་
འགུལ་ཉིད་དོ། །” ཞེས་པ་དང་བྱུང་རིམ་ནི་ “ བྱ་འགུལ་གྱི་ལད་ཟློས་ཤིག་སྟེ་
དེའི་ལད་ཟློས་བྱ་ཡུལ་ནི་ཆ་ཚང་བའི་བྱ་འགུལ་ཞིག་ལ་བཤད་པ་དང་དེའི་ནང་
གི་དོན་རྐྱེན་བར་ གྱི་སྒྲིག་འཛུགས་ཚགས་དམ་པས་ཆ་ ཤས་ གང་ཞིག་དོར་
བའམ་སྤོས་ནའང་ཕུང་བོ་དེ་ཞིག་ཅིང་ཐོར་ངེས་རེད། གལ་སྲིད་ཆ་ཤས་ཤིག་
ཡིན་ཡང་གང་རུང་བྱས་ཆོག་ཅིང་འགྱུར་ལྡོག་གི་ཁྱད་པར་མི་གསལ་ན། དེ་ནི་
ཕུང་པོ་དེའི་ སྐྱེ་ལྡན་གྱི་ཆ་ཤས་ཤིག་མིན་པའི་རྟགས་སོ། །” ཞེས་པ་དང།
“ བྱུང་རིམ་ལ་སྟབས་བདེ་དང་རྙོག་འཛིང་གི་ཁྱད་པར་ཡོད་དོ། །བྱུང་རིམ་གྱི་
310



ལད་ཟློས་བྱེད་པའི་བྱ་འགུལ་ལ་སྟབས་བདེ་དང་རྙོག་འཛིང་གི་ཁྱད་པར་ཡོད་
པའི་ཕྱིར་རོ། །”ཞེས་གསུངས་པ་དེ་དག་ལས་ང་ཚོས་དོ་སྣང་བྱེད་དགོས་པའི་
གནད་དོན་གསུམ་ཡོད་པ་དེ། གཅིག བྱུང་རིམ་ནི་མི་སྣའི་བྱ་འགུལ་དང་
འབྲེལ་བ་ཡོད་པ་ཞིག་ཡིན་པ་དང་། མི་སྣའི་བྱ་བའི་འགུལ་སྐྱོད་དེ་མེད་ཚེ་རྩོམ་
རིག་གི་བྱུང་རིམ་ཡང་ཡོང་མི་ཐུབ་པ་དེ་ཡིན། གཉིས། བྱུང་རིམ་ནི་འཚོ་བའི་
དོན་རྐྱེན་དང་འབྲེལ་བ་ཡོད་པ་ཞིག་ཡིན་ལ། འཚོ་བའི་དོན་རྐྱེན་དེ་མེད་ན་
བྱུང་རིམ་ཡང་ཡོང་མི་ཐུབ་བོ། །གསུམ། བྱུང་རིམ་ཞེས་པ་ནི་སྐྱེ་ལྡན་གྱི་ཕུང་
པོ་ཆ་ཚང་བ་ཞིག་ལ་བཤད་པ་ཡིན་གྱི་དེའི་ཆ་ཤས་གང་རུང་ཞིག་ལ་བྱུང་རིམ་མི་
ཟེར་རོ། །ཡ་ལི་ཧྲི་ཏོ་ཏེ་ཡི་བརྗོད་གཏམ་དེ་དོན་ལ་གནས་ཤིང་རྒྱུ་མཚན་ལྡན་
པ་ཞིག་ཡིན་རྐྱེན་ཕྱིས་སུ་མི་རྣམས་ཀྱིས་ཁོང་གི་ལུགས་ཀྱི་རྗེས་སུ་འབྲངས་བ་དེ་
ལས་འཕེལ་འགྱུར་བྱུང་བ་ཞིག་ཡིན་པ་གསལ་པོར་མཐོང་ཐུབ་པ་ཞིག་ཡིན།
དཔེར་ན། ཀའོ་ཨེར་ཅིས་“ བྱུང་རིམ་ཟེར་བ་ནི་མི་སྣ་ཕན་ཚུན་གྱི་འབྲེལ་བ་
དང་འགལ་བ། སྙིང་རྗེ་ཞེ་ལོག་དང༌། ཕན་ཚུན་གྱི་འབྲེལ་བ་སྟེ་རང་བཞིན་
ཞིག་གམ་དཔེ་མཚོན་ཞིག་འཚར་ལོངས་དང་ཆགས་གྲུབ་ཀྱི་ལོ་རྒྱུས་ཤིག་གོ་”
(《ན་གཞོན་རྩོམ་མཁན་དང་གླེང་མོལ་བྱས་པ་》)ཞེས་གསུངས་པ་དང།
བྱུང་རིམ་ནི་མི་སྣའི་འབྲེལ་བ་དང་ཕྱིའི་བྱ་འགུལ་དང་ནང་གི་བསམ་པའི་འགྱུར་
བ་ལས་གྲུབ་པའི་འཚོ་བའི་དོན་རྐྱེན་ཧྲིལ་ པོའི་འཕེལ་རིམ་ཡིན་པར་རིགས་
ཤིང་། དེའི་ཁྱད་པར་རང་བཞིན་ནི་གཏིང་རིམ་གྱི་རྒྱུ་འབྲས་འབྲེལ་བ་ལས་
བྱས་པའི་ཕྱི་དང་ནང་གི་འགལ་ཟླ་ཁ་འཐབ་དེའོ། །ཁྱད་པར་རང་བཞིན་དེ་ནི་
བྱུང་རིམ་ཐག་གཅོད་བྱེད་པའི་གནད་འགག་ཡིན། ལྟ་ཚུལ་དེའི་ ཐོག་ནས་
བྱུང་རིམ་ནི་“ མི་སྣའི་རང་གཤིས་ཀྱི་ལོ་རྒྱུས་” དང༌། “ འཕེལ་བའི་ལོ་རྒྱུས་”
ཡིན་ཞེས་བརྗོད། མི་རྣམས་ཀྱིས་རང་གོམས་ལྟར་གཏམ་རྒྱུད་དང་བྱུང་རིམ་
གཉིས་ཐད་ཀར་གཅིག་ཏུ་སྦྲེལ་ཞིང་བྱུང་རིམ་ལ་གཏམ་རྒྱུད་ཀྱི་བྱུང་རིམ་མམ་
311



བྱུང་རིམ་གྱི་གཏམ་རྒྱུད་ཟེར་གྱིན་ཡོད། འོན་ཏེ། གཏམ་རྒྱུད་དང་བྱུང་རིམ་
གཉིས་ངོ་བོ་གཅིག་ཏུ་མཐོང་མི་རུང་ངོ༌། །བྱུང་རིམ་དང་གཏམ་རྒྱུད་ལ་ཁྱད་
པར་ཅི་ཡོད་ཅེ་ན། དབྱིན་ཇིའི་རྩོམ་རིག་གི་གཞུང་ལུགས་སྨྲ་བ་པོ་ཕུ་སི་ཐིས་
གསུངས་དོན། “ ང་ཚོས་གཏམ་རྒྱུད་ཀྱི་གོ་དོན་ནི་དུས་ཚོད་ཀྱི་གོ་རིམ་ལྟར་
དུས་ཚོད་དང་དོན་རྐྱེན་བཀོད་སྒྲིག་བྱེད་ཚུལ་བརྗོད་པ་དེ་ཡིན།” བྱུང་རིམ་ཞེས་
པ་དེ་ཡང་དོན་རྐྱེན་བརྗོད་པ་ཞིག་ཡིན་མོད། འོན་ཀྱང་དེའི་གནད་འགག་ནི་
རྒྱུ་འབྲས་ཀྱི་འབྲེལ་བའི་སྟེང་དུ་ཡོད་པ་རེད། “རྒྱལ་པོ་གྲོངས་སོང་། དེ་ནས་
རྒྱལ་ཡུམ་ཡང་གྲོངས་སོང་” ཞེས་པ་དེ་ནི་གཏམ་རྒྱུད་ཡིན། “རྒྱལ་པོ་གྲོངས་
སོང་རྒྱལ་ཡུམ་ཡང་སེམས་སྡུག་གིས་མནར་ནས་གྲོངས་སོང་” ཞེས་པ་ལྟ་བུ་ནི་
བྱུང་རིམ་ཡིན། བྱུང་རིམ་གྱི་ནང་དུ་དུས་ཚོད་ཀྱི་གོ་རིམ་ད་དུང་མ་འཆོལ་བར་
གནས་ཡོད་ཀྱང་རྒྱུ་འབྲས་ཀྱི་འབྲེལ་བས་འགེབས་པར་བྱས་ཀྱང་རྒྱལ་ཡུམ་
གྲོངས་ཀྱང་རྒྱུ་རྐྱེན་ཅི་ཡིན་གྱི་གསལ་ཆ་མེད། འོན་ཀྱང་ཕྱིས་སུ་ཁོ་མོ་ནི་རྒྱལ་པོ་
གྲོངས་པ་ལ་སེམས་སྡུག་དྲགས་པའི་རྐྱེན་གྱིས་གྲོངས་པ་ཤེས། ཞེས་པ་ལྟ་
བུའང་བྱུང་རིམ་ཡིན་ལ། བར་དུ་ལྐོག་གྱུར་གྱི་སྣང་ཚུལ་ཞིག་བསྣན་དེ་ད་དུང་
བསྐྱེད་བྱེད་ཡུལ་ཞིག་ཡོད་པར་བྱས། སྐད་ཆ་དེས་དུས་ཚོད་ཀྱི་གོ་རིམ་སྦས་ཏེ་
མི་གླེང་བ་དང་ཚད་ལས་མ་འདས་པའི་གནས་ཚུལ་འོག་ཏུ་གཏམ་རྒྱུད་དང་སོ་
སོར་ཕྱེད། རྒྱལ་ཡུམ་ཇི་ལྟར་གྲོངས་པའི་ཚུལ་གལ་ཏེ་ང་ཚོས་དེ་ནས་ཅི་བྱུང་
ཞེས་དྲིས་ཚེ་དེ་ནི་གཏམ་རྒྱུད་ཡིན། རྒྱུ་མཚན་ཅི་ཞེས་དྲིས་ཚེ་དེ་ནི་བྱུང་རིམ་
ཡིན། དེ་ནི་སྒྲུང་གཏམ་ནང་གི་བྱུང་རིམ་དང་གཏམ་རྒྱུད་བར་གྱི་རྩ་བའི་ཁྱད་
པར་ཡིན་ནོ། །(《བརྩམས་སྒྲུང་གི་སྤྱི་ཁྱབ་ལྟ་བ་》)ཞེས་གསུངས། གཏམ་
རྒྱུད་ཅེས་པ་ནི་དུས་ཚོད་ཀྱི་གོ་རིམ་ལྟར་བསྒྲིགས་པའི་དོན་རྐྱེན་ལ་བསྟན་པ་
དང་། བྱུང་རིམ་ཞེས་པ་ནི་རྒྱུ་འབྲས་ཀྱི་གནས་ལུགས་སྟོན་པའི་དོན་རྐྱེན་གྱི་
ཕྱོགས་འདུས་ཤིག་ལ་བསྟན་པར་སེམས་ལ་བརྩམས་སྒྲུང་གི་བྱུང་རིམ་ནི་དུས་
312



ཚོད་ཀྱི་གོ་རིམ་ལྟར་དོན་རྐྱེན་བྱུང་འཕེལ་གྱི་ཚུལ་དེ་བརྗོད་པར་ཙམ་མ་ཡིན་
པར་དོན་རྐྱེན་ཕན་ཚུན་བར་གྱི་རྒྱུ་འབྲས་ཀྱི་འབྲེལ་བ་བཙལ་ནས་དོན་རྐྱེན་གྱི་
ཕྱིའི་དུས་ཚོད་ཀྱི་གོ་རིམ་ཁོ་ན་མི་བལྟ་བར་དོན་རྐྱེན་སྣ་ཚོགས་བསྐྱར་དུ་འདུ་
སྒྲིག་བྱེད་རྒྱུ་དེ་ལགས་སོ། །དེ་གཉིས་ཀྱི་ཁྱད་པར་ཞིབ་ཙམ་ཞིག་དབྱེ་ན་འདི་
ལྟར་ཏེ།
གཅིག དོན་རྐྱེན་སྣ་ཚོགས་དང་ཡང་ན་ལྟོས་འཇོག་གི་ཆ་ནས་བཤད་
ན་ཆ་ཚང་གི་རང་བཞིན་ལྡན་པའི་གཏམ་རྒྱུད་ལ་ལ་ནི་སྒྲུང་གཏམ་གསར་རྩོམ་
གྱི་ས་བོན་ནམ་མཐུན་རྐྱེན་ཉིད་དུ་མཐོང་དགོས། འོན་ཀྱང་བྱུང་རིམ་ནི་རྩོམ་
པ་པོ་རང་ལ་མ་གཏོགས་གཞན་ལ་མེད་པའི་མིག་གིས་ས་བོན་ལ་རྟོག་ཞིབ་བྱས་
ཏེ་མི་སྣའི་བསམ་པའི་རྔམ་ཤུགས་དེ་རྗེས་སུ་དཔག་རྗེས་ལས་སྣོན་དང་བསྒྱུར་
བཅོས་བྱས་པའི་འབྲས་བུ་ལ་བཤད་པ་ཡིན། དེས་ན་བྱུང་རིམ་ནི་གཞན་སྣང་
གིས་སྤྱི་ཚོགས་འཚོ་བ་མཚོན་པ་མ་ཟད། རྩོམ་མཁན་གྱི་མཛེས་དཔྱོད་ཀྱི་
ཕུགས་འདུན་མཚོན་ཐུབ་པས་ན་རང་སྣང་དང་གཞན་སྣང་གི་གཅིག་འདུ་ཞིག་
ཡིན། གཉིས། བརྩམས་སྒྲུང་གི་བྱུང་རིམ་ནི་རྒྱུ་རྐྱེན་གཉིས་ལས་གྲུབ་པར་
རིག་སྟེ། རྒྱུ་འབྲས་ཀྱི་འབྲེལ་བ་ལས་གྲུབ་པའི་མི་སྣའི་ཕྱིའི་བྱ་འགུལ་གྱི་གོ་རིམ་
དང་། གཅིག་ཤོས་ནི་མི་སྣའི་བྱ་འགུལ་བྱེད་པར་སྐུལ་བའི་བསམ་པའི་སྐུལ་
སློང་དང་དེའི་འཕེལ་རིམ་མོ། །སྔ་མ་ནི་བྱུང་རིམ་གྱི་“ ཕྱིའི་ཕུང་པོ་” དང་ཕྱི་མ་
ནི་བྱུང་རིམ་གྱི་“ ནང་གི་བླ་སྲོག་” ཏུ་བརྩིས་ན་ཆོག་ལ། སྔ་མ་ལ་ཕྱིའི་བྱུང་
རིམ་དང་ཕྱི་མ་ལ་“ ནང་གི་བྱུང་རིམ་མམ་སེམས་ཁམས་ཀྱི་བྱུང་རིམ་” ཞེས་
བརྗོད་ཀྱང་ཆོག་གོ །བྱུང་རིམ་འགྲུབ་བྱེད་ཀྱི་རྒྱུ་རྐྱེན་གཉིས་བརྩམས་སྒྲུང་གི་
ནང་དུ་གཙོ་ཕལ་གྱི་ཁྱད་པར་རེ་འབྱུང་སྲིད། དཔེར་ན། བྱུང་རིམ་གཙོར་
འདོན་བྱེད་པའི་བརྩམས་སྒྲུང་གི་ནང་དུ་མི་རྣམས་ཀྱི་ཡིད་འཕྲོག་པའི་“ ཕྱིའི་
བྱུང་རིམ” མང་པོ་སྒྲིག་པ་གཙོ་བོར་འཛིན་པ་དང༌། བྱུང་རིམ་གཙོ་འདོན་མི་
a
to
to
313



བྱེད་པ་སྟེ་བྱུང་རིམ་རགས་རིམ་ཙམ་ལས་མེད་པའི་བརྩམས་སྒྲུང་གི་ནང་དུ་མི་
རྣམས་ཀྱི་བློ་སྒོ་འབྱེད་པའི་ “ ནང་གི་བྱུང་རིམ་” མང་པོ་སྒྲིག་པ་གཙོ་བོར་
འཛིན་པ་ལྟ་བུ་རེད། འོན་ཀྱང་རྣམ་པ་གང་ཞིག་གི་བྱུང་རིམ་གཙོ་བོ་འཛིན་
ཡང་རྣམ་པ་དེ་གཉིས་འོ་ཆུ་བཞིན་གཅིག་ཏུ་འདྲེས་ཤིང་ཟུང་འབྲེལ་བྱེད་དགོས་
པ་ལས་གཅིག་བཟུང་ནས་གཅིག་འདོར་མི་རུང་སྟེ། དེ་ལས་ལྡོག་ཚེ་ཕུང་པོ་
ཡོད་ཀྱང་བླ་སྲོག་མེད་པའམ་ཡང་ན་བླ་སྲོག་ཡོད་ཀྱང་ཕུང་པོ་མེད་པའི་སྐྱོན་
འབྱུང་སྟེ་ཡིད་འགུགས་ཀྱི་ནུས་ཤུགས་ལའང་གནོད་འཚེ་ཡོང་རྒྱུ་དེ་ཡིན། རྩོམ་
རིག་རྩོམ་ཡིག་གི་བྱུང་རིམ་ནི་རྩོམ་རིག་གི་ནང་དུ་མི་སྣའི་འབྲེལ་བ་དང་མི་སྣའི་
བྱ་སྤྱོད་ཀྱིས་གྲུབ་པར་བྱས་པའི་ཁྱོན་ཡོངས་ཀྱི་འཚོ་བའི་འཕེལ་རྒྱས་ཀྱི་བརྒྱུད་
རིམ་དེ་ཡིན། དཔེར་ན། སྐལ་རྡོར་ལགས་ཀྱིས་བརྩམས་པའི་བརྩམས་སྒྲུང་
ཐུང་གྲས་《གཡང་སའི་ཕྱོགས་སུ་བསྐྱོད་པ་》ཞེས་པའི་ནང་གི་སློབ་ཕྲུག་རྡོ་རྗེ་
སྒྲོལ་མ་སློབ་ཕྲུག་གཡུ་སྒྲོན་གྱི་ཁང་གསོལ་རྟེན་འབྲེལ་ལ་ཕྱིན་རྗེས་རྒྱལ་ཁབ་ཕྱི་
ནས་ཡོང་བའི་ཕོ་གཞོན་རྐང་བཙུགས་ཞེས་པ་དེ་ངོ་ཤེས་བྱུང་བ་དང༌། དེ་རྗེས་
མོས་སློབ་གྲྭ་ལས་ཁ་བྲལ་ཞིང་གང་སར་འཁྱམ་ཉུལ་བྱས་ནས་བསྡད་ཅིང་མཐར་
ངོ་ཚ་ཁ་སྐྱེངས་དང་རང་ཉིད་ལ་གང་ཡང་མ་བྱུང་བའི་མི་སྣའི་འབྲེལ་བ་དང་བྱ་
སྤྱོད་བཀོད་ཡོད་པ་དེ་དག་ནི་བརྩམས་སྒྲུང་གི་བྱུང་རིམ་ཡིན།
བརྩམས་སྒྲུང་རིང་གྲས་ཀྱི་བྱུང་རིམ་ནི་རྙོག་འཛིང་ཅུང་ཆེ་བ་ཞིག་ཡིན་
ཞིང༌། བརྩམས་ སྒྲུང་འགའ་རེའི་ནང་ དུ་ བྱུང་ རིམ་ཅུང་མང་བ་ཞིག་ཡིན།
འོན་ཏེ་དེ་དག་གི་ནང་དུ་གང་ལྟར་གཙོ་ཕལ་ གྱི་དབྱེ་བ་ཡོད་པ་ཞིག་ཡིན་ལ།
གཙོ་བོའི་བྱུང་རིམ་དེ་ནི་བརྩམས་སྒྲུང་ཁྱོན་ཡོངས་ཀྱི་རྩ་བའི་བྱུང་རིམ་ལ་བརྟེན་
ནས་གྲུབ་པ་ཞིག་ཡིན། དཔེར་ན། བརྩམས་སྒྲུང་རིང་གྲས་《གཙུག་གཡུ》
ཞེས་པའི་གཙོ་བོའི་བྱུང་རིམ་ནི་དཔལ་ལྡན་གྱི་ལས་དབང་བཀོད་འབྲི་བྱས་ཡོད་
པ་དང་དེའི་མཐའ་འཁོར་དུ་གནས་པའི་མི་སྣ་གཞན་གྱི་བྱ་འགུལ་དག་ནི་གཙོ་
4
314



བོའི་བྱུང་རིམ་དེ་ལ་བརྟེན་ནས་འཕེལ་རྒྱས་བྱུང་བ་ཞིག་ཡིན་རྐྱེན་བྱུང་རིམ་གྱི་
ཕུན་སུམ་རང་བཞིན་ཞིག་ཆགས་གྲུབ་བྱུང་ཡོད་པ་དེ་ཡིན། བརྩམས་སྒྲུང་
འགའ་རེས་ནི་སྒྲུང་སྣ་ཚོགས་པ་ཞིག་ལས་སྒྲིག་འཛུགས་བྱས་ཡོད་པ་ཞིག་ཡིན།
དཔེར་ན། 《གླིང་གེ་སར་རྒྱལ་པོའི་སྒྲུང་》ལྟ་བུར་མཚོན་ན་བརྩམས་སྒྲུང་
ཆེས་ཕུན་སུམ་ཚོགས་པ་ཞིག་ལས་སྒྲིག་འཛུགས་བྱས་ཡོད་ཅིང༌། བརྩམས་
སྒྲུང་དེ་དག་གི་ནང་དུ་ཡང་སྤྱིར་རང་ཚུགས་སུ་གནས་ཐུབ་པའི་བྱུང་རིམ་རེ་
ཡོད་མོད། འོན་ཏེ། 《གླིང་གེ་སར་རྒྱལ་པོའི་སྒྲུང་》ལ་ཡང་གཙོ་བོའི་བྱུང་
རིམ་དེ་ནི་གླིང་གེ་སར་རྒྱལ་པོ་ལྷ་ཡུལ་ནས་མི་ཡུལ་དུ་ཕྱག་ཕེབས་ཏེ་བཙན་པོ་
རྣམས་གཉའ་ནས་མནན། མི་སེར་རྣམས་བདེ་ལ་འགོད་ཕྱིར་དམག་འཐབ་
བྱེད་པའི་བརྒྱུད་རིམ་དེ་དག་ནི་བརྩམས་སྒྲུང་དེའི་བྱུང་རིམ་གཙོ་བོ་དེ་ཡིན།
དེར་བརྟེན་བརྩམས་སྒྲུང་དེའི་བྱུང་རིམ་ལ་དབྱེ་ཞིབ་བྱེད་སྐབས་ཡང་ང་ཚོས་
རྩོམ་ཡིག་མི་འདྲ་བར་གཞིགས་ཏེ་དབྱེ་ཞིབ་བྱ་དགོས་པ་ཞིག་ཡིན།
བྱུང་རིམ་གྱི ་རྩ་བའི་གྲུབ་ཆའི་སྐོར།
བྱུང་རིམ་ནི་མི་སྣའི་བྱ་འགུལ་གྱིས་གྲུབ་པར་བྱས་པའི་འཚོ་བའི་འཕེལ་
རྒྱས་ཀྱི་བརྒྱུད་རིམ་ཧྲིལ་པོ་དེ་ཡིན་པ་དང་འཚོ་བའི་འཕེལ་རྒྱས་ཀྱི་བརྒྱུད་རིམ་
ཧྲིལ་པོ་དེ་ནི་འགོ་འཇུག་ཆ་ཚང་བ་ཞིག་ཡིན་དགོས་ལ་བརྒྱུད་རིམ་དེ་དག་ཀྱང་
རིམ་བཞིན་འཕེལ་རྒྱས་གཏོང་དགོས་པ་ཞིག་ཡིན་རྐྱེན་དེར་རང་བཞིན་དུ་དུས་
རིམ་གྱི་རང་བཞིན་ཤིན་ཏུ་གསལ་པོ་ཡོད་པ་ཞིག་ཡིན། ཡ་ལི་ཧྲི་ཏོ་ཏེ་ཡིས་
《སྙན་ངག་རིག་པ་》ཞེས་པའི་ནང་དུ་བྱུང་རིམ་ནི་“ བྱ་འགུལ་་ཆ་ཚང་བ་ཞིག་
ལ་ལད་ཟློས་བྱེད་པ་ཡིན།” ཞེས་དང། སྐབས་དེར་ཆ་ཚང་བ་ཞེས་པ་ནི“ དོན་
ཞིག་ལ་མགོ་ཡོད་པ་དང། ལུས་ཡོད་པ། རྔ་མ་ཡོད་པ་” ཞིག་ལ་ཟེར་བ་ཡིན།
སྤྱི་ཚོགས་ཀྱི་འཚོ་བའི་ནང་གི་འགལ་བ་ནི་རྩོམ་རིག་རྩོམ་ཡིག་གི་བྱུང་རིམ་གྲུབ་
315



པའི་རྨང་གཞི་དེ་ཡིན་ལ། འཚོ་བའི་ནང་གི་འགལ་བ་དེ་དག་ཡང་ཐོག་མར་
འགལ་བ་བྱུང་བ་དང་། འཕེལ་རྒྱས་ཕྱིན་པ། ཛ་དྲག་པོ་གྱུར་པ། མཐའ་
མཇུག་ཐག་གཅོད་བྱེད་པའི་བརྒྱུད་རིམ་ཞིག་ཡོད་པ་དང་འདྲ་བར་མི་རྣམས་
ཀྱིས་ཕྱི་རོལ་ཡུལ་གྱི་བྱ་དངོས་ཀྱི་འཕེལ་རིམ་ལ་ངོས་འཛིན་ཇེ་ཟབ་ཏུ་ཕྱིན་ཏེ།
མི་རྣམས་ཀྱི་ནམ་ཀུན་བྱུང་རིམ་འཕེལ་རྒྱས་ཀྱི་བརྒྱུད་རིམ་ལ་གཞིགས་ཏེ་བྱུང་
རིམ་ལ་སྔོན་འགྲོ། འགོ་མཛུགས། འཕེལ་རྒྱས། ཛ་དྲག མཐའ་འབྲས།
མཇུག་བསྡུས་བཅས་ཆ་ཤས་དུ་མ་ལས་གྲུབ་པ་ཡིན་པར་བཤད་དེ་དེའི་ནང་
ནས་འགོ་འཛུགས་དང་། འཕེལ་རྒྱས། ཛ་དྲག་དང་མཐའ་འབྲས་བཅས་གྲུབ་
ཆ་བཞི་ནི་རྩ་བའི་གྲུབ་ཆ་ཞིག་ཡིན་པར་བརྗོད་དོ། །
གོང་སྨོས་ཀྱི་གྲུབ་ཆའམ་རྒྱུ་རྐྱེན་དྲུག་པོ་དེ་དག་ནི་རྩོམ་ཡིག་གི་ལུས་མི་
འདྲ་བ་དང༌། རྩོམ་པ་པོས་བརྗོད་གཞི་གདམ་གསེས་བྱེད་ཐབས་མི་འདྲ་བ།
བྱུང་རིམ་འཕེལ་རྒྱས་གཏོང་བའི་བྱུང་རིམ་མི་འདྲ་བར་བརྟེན་རྩོམ་ཡིག་གཅིག་
གི་ནང་དུ་རྒྱུ་རྐྱེན་དེ་དག་ཆ་ཚང་གྲུབ་ཐུབ་པའི་ངེས་པ་མེད། སྤྱིར་བཏང་ནས་
བཤད་ན། བརྩམས་སྒྲུང་རིང་གྲས་ཀྱི་ནང་དུ་བརྗོད་གཞི་རྒྱ་ཆེ་ལ། མི་སྣ་མང་
བ། འབྲེལ་བ་རྙོག་འཛིང་ཆེ་ལ་འགལ་བས་ཁེངས་པའི་བརྩམས་སྒྲུང་གི་ནང་
དུ་རྒྱུ་རྐྱེན་དེ་དག་མངོན་གསལ་དོད་པོ་ཡོད་པ་ཞིག་ཡིན། བརྩམས་སྒྲུང་གི་
གྲུབ་ཆ་སྤྱིའི་ཆོས་ཉིད་ནས་གླེང་ཚེ་ འགོ་ འཛུགས་དང་། འཕེལ་རྒྱས་མཐོ་
རླབས། མཇུག་བསྡུས་བཅས་ནི་ངེས་པར་དུ་ཡོད་དགོས་པ་ཞིག་ཡིན་ནོ། །
གཤམ་དུ་བྱུང་རིམ་གྱི་རྒྱུ་རྐྱེན་དྲུག་པོ་དེ་དག་ལ་བརྟག་དཔྱད་རགས་ཙམ་ཞིག་
བྱས་ན་འདི་ལྟར་སྟེ།
1)སྔོན་འགྲོ། – ཞེས་པར་གླེང་གཞི་བརྗོད་ནའང་འགྲིག་གོ །སྤྱིར་
བཏང་ཐོག་བརྩམས་སྒྲུང་ནང་གི་གནད་དོན་དེ་དག་འབྱུང་བའི་དུས་ཚོད་དང་
གནས་ཡུལ། དུས་རབས་ ཀྱི་རྒྱབ་ལྗོངས་དང་ཡང་ན་རྩོམ་ཡིག་ནང་ནས་
316



གསལ་བའི་མི་སྣའི་འབྲེལ་བ་ངོ་སྤྲོད་བྱ་རྒྱུ་སོགས་ཡིན། དཔེར་ན། པ་སངས་
ཀྱིས་བརྩམས་པའི་《 གྲོ་སོ་ཕྱེ་མར་བསྒྲིགས་པའི་ཆག་སྒོ་》ཞེས་པའི་ནང་དུ་
“ གྲོང་ཁྱེར་ལྷ་སའི་བར་སྐོར་བྱང་ངོས་སུ་ར་བ་ཆེན་པོ་ཞིག་གི་ནང་དུད་ཚང་
ཞིག་ཡོད་པ་དང༌། དེའི་ཁྱིམ་ཐབ་འཛིན་མཁན་ནི་ ཨ་མ་སྒྲོལ་དཀར་ཞེས་
རྒྱགས་པ་སྟོབས་ཆེ་བག་གྲོ་བ་ཞིག་ཡོད། ཁོང་ལ་ཕྲུ་གུ་གཉིས་ཡོད་པར་གཅིག་
གི་མིང་ལ་མེ་ཏོག་དང༌། གཅིག་གི་མིང་ལ་འོད་ཟེར་ཞེས་ཟེར། བུ་མོ་མེ་ཏོག་
ནི་བུ་འོད་ཟེར་གྱི་གཅེན་མོ་ཡིན་པ་དང༌། མོ་ནི་སྐྲ་ལོ་ནག་ཅིང་རིང་བ་དང་
འཇམ་པའི་ལུལ་ལ་གཙང་བའི་གོས་གྱོན་པ། ལས་ལ་བརྩོན་ཞིང་ཁེངས་སྐྱུང་
བབ་ཆགས་རྨད་དུ་བྱུང་བའི་ཡིད་འོང་དགའ་མ་ལོ་ཉེར་བདུན་ལ་སོན་པ་ཞིག་
ཡོད། གཅུང་པོ་འོད་ཟེར་ནི་གཟུགས་སྟོབས་ཆེ་ལ་མིག་གཟི་དང་འདྲ་བ།
ཤེས་རིག་ཡོན་ཏན་སོགས་ལ་བརྩོན་ཞིང་སྤྱང་གྲུང་དང་ལྡན་པ་ཞིག་ཡོད། ཨ་
མ་སྒྲོལ་དཀར་ནི་རྒྱུན་དུ་ཁྲོམ་ཆུང་སྟོན་ནས་འཚོ་ཐབས་བྱེད་པ་དང་བུ་མོ་མེ་
ཏོག་ནི་སློབ་གྲྭ་ཆུང་བ་ཞིག་གི་དགེ་རྒན་ཡིན་པ། བུ་འོད་ཟེར་ནི་ད་ལྟ་བོད་
ལྗོངས་དགེ་འོས་སློབ་གྲྭ་ཆེན་མོར་སློབ་སྦྱོང་བྱེད་ཀྱི་ཡོད།” (《 བོད་ཀྱི་བརྩམས་
སྒྲུང་འདེམ་སྒྲིག་》)ཅེས་པ་འདིའི་ནང་གནས་ཡུལ་དང་མི་སྣའི་འབྲེལ་བ་ངོ་
སྤྲོད་བྱས་པ་ལས་གྲོ་སོ་ཕྱེ་མར་བསྒྲིགས་པའི་ཆག་སྒོ་དང་བརྩམས་སྒྲུང་ནང་གི་
འགལ་བ་རྣམས་གསལ་སྟོན་བྱས་མེད་པ་ལྟ་བུ་ཡིན། དཔེར་ན། དོན་ལྡན་
གྱིས་བརྩམས་པའི་《དགའ་སྐྱེལ་ཞུ་བ་》དང་ཀུན་དགས་བརྩམས་པའི་《 ཇོ་
མགོན་གྱི་གནས་ཚང་》ཞེས་པ་ལྟ་བུ་ནི་གཙོ་བོ་བརྩམས་སྒྲུང་དེ་བྱུང་བའི་དུས་
ཚོད་བཀོད་པ་ལྟ་བུ་ཡིན་ནོ། །
2འགོ་འཛུགས། - ཞེས་པ་ནི་བརྩམས་སྒྲུང་ནང་གི་མི་སྣའི་ཕྱི་དང་
ནང་གི་འགལ་འཐབ་དངོས་སུ་འགོ་ཚུགས་པའི་དོན་རྐྱེན་དང་པོ་དེ་ཡིན་ཞིང་།
བརྩམས་སྒྲུང་ནང་གི་འགལ་བའི་འབྱུང་རྐྱེན་དང༌། ཡང་ན་འགལ་བ་ཕལ་པ་
317



སོགས་གསལ་འདོན་བྱས་ཤིང་རྩོམ་ཡིག་གི་ནང་མཚོན་པར་བྱེད་པའི་འཚོ་བ་
ཧྲིལ་པོ་འཕེལ་རྒྱས་གཏོང་རྒྱུར་རྨང་གཞི་ལེགས་པོ་ཞིག་འདིང་དགོས་པ་དེ་ཡིན།
སྔོན་འགྲོ་མེད་པའི་རྩོམ་ཡིག་ཅིག་ཡིན་ཚེ་གལ་སྲིད་དགོས་པ་ཡོད་པ་ཞིག་ཡིན་
ན་སྔོན་འགྲོའི་བརྗོད་དོན་དེ་དག་ཡང་འགོ་འཛུགས་ནང་དུ་མཉམ་དུ་ལེགས་
གྲུབ་བྱས་ནའང་འགྲིག་པ་ཞིག་ཡིན། དཔེར་ན་《སྲོང་བཙན་སྒམ་པོ་》ཞེས་
པའི་གློག་བརྙན་ནང་གི་བྱ་འགུལ་དང་པོ་དེ་ནི་ལྐོག་གཡོ་ངན་ཇུས་བྱེད་མཁན་
དག་གིས་གསོལ་སྟོན་ཐོག་སྲོང་བཙན་གྱི་ཡབ་ལྐོག་བཀྲོང་བྱེད་པའི་ངན་ཇུས་
བཏོན་པ་དང༌། དེ་རྗེས་སྲོང་བཙན་གྱི་ཡབ་སྐུ་གཤེགས་པ་སོགས་ནི་བརྩམས་
སྒྲུང་གི་འགལ་འཐབ་འབྱུང་རྐྱེན་དང་པོ་དང་འགོ་ཚུགས་ས་དེ་ཡིན་པ་མ་ཟད།
བརྩམས་སྒྲུང་ཁྱོན་ཡོངས་ཀྱི་འགལ་བ་འཕེལ་རྒྱས་འགྲོ་བའི་བྱུང་རིམ་ཐོག་མ་དེ་
ཡིན། །
འཕེལ་རྒྱས། – བརྩམས་ཆོས་ནང་གི་འགལ་འཐབ་འགོ་ཚུགས་པ་
ནས་ཛ་དྲག་གི་རྩེ་མོར་མ་ཐོན་བར་དུ་བྱུང་བའི་དོན་རྐྱེན་ནམ་བྱུང་རིམ་ཕྲ་རབ་
རབ་དང་རིམ་པ་གཅིག་ལས་གཅིག་ལྷག་པ་ལྟར་འཕེལ་བའི་གོ་རིམ་ལ་བཤད་
པ་ཡིན་ཏེ། གྲུབ་ཆ་འདི་ཆེས་རིང་བའི་གྲུབ་ཆ་ཞིག་ཡིན། གྲུབ་ཆ་དེའི་ནང་གི་
དོན་རྐྱེན་ནམ་བྱུང་རིམ་ཕྲ་རབ་ནི་བརྟེན་བྱུང་གི་འབྲེལ་བའི་ནང་དུ་ཕན་ཚུན་
ཚོད་འཛིན་དང་སྐུལ་མ་བྱས་ཏེ་འགལ་བ་གཏིང་ཟབ་ཏུ་འཕེལ་བ་དང་འགྱུར་
བ། མི་སྣའི་གཤིས་རྒྱུད་རིམ་བཞིན་མངོན་པར་གསལ་ཞིང་གྱ་ནོམ་པར་གྱུར་
བ། བརྗོད་བྱ་གཙོ་བོ་ཡང་དེ་ལ་བརྟེན་ནས་རིམ་བཞིན་གསལ་སྟོན་བྱེད་པ་
དང་རྩོམ་མཁན་གྱི་མཛེས་རིག་གི་འདུ་ཤེས་དང་མཛེས་རིག་གི་ཕུགས་འདུན་
སོགས་གསལ་མཚོན་དང་། འགལ་བའི་དངོས་གཞི་དེ་ཛ་དྲག་ཅན་དུ་འགྱུར་
བར་སྐུལ་འདེད་བྱེད་པའི་བརྒྱུད་རིམ་དེ་ཡིན། དཔེར་ན། 《གཙུག་གཡུ་》
ཞེས་པའི་ལེའུ་གཉིས་པ་ནས་བཅུ་པའི་བར་ནི་བྱུང་རིམ་འཕེལ་རྒྱས་ཀྱི་གྲུབ་ཆ་
318



དེ་ཡིན། དེའི་ནང་དུ་ཟོལ་སྦྱོར་ཐུགས་ཁུར་དང་གསོལ་ཚིགས་དང་མིག་ཆུ།
སྙིང་གཏམ་ཤོད་པ་སོགས་འགལ་བ་རབ་དང་རིམ་པ་ཞིག་རྩོམ་འབྲི་བྱས་པ་མ་
ཟད། དཔལ་ལྡན་མི་ཤི་ཁྱིམ་སྟོང་བཟོ་མཁན་གྱི་དགྲ་བོར་དགྲ་ཤ་ལེན་ཕྱིར་
རྩད་གཅོད་དང་སྙིད་གཏམ་ཤོད་ས་ཡང་སྐུ་མོ་མདའ་དཔོན་ལ་བཤད་པ་སོགས་
མི་མི་འདྲ་བ་རྣམས་ཀྱི་འབྲེལ་བ་དང༌། མི་དང་མིའི་དབར་གྱི་འགལ་བ་ཆགས་
གྲུབ་བྱེད་པའི་རྒྱུ་རྐྱེན་སོགས་རིམ་གྲལ་འགའ་ཞིག་བཀོད་ཡོད་པ་རེད། འོན་
ཏེ་བྱུང་རིམ་གྱི་ཡང་རྩེ་དང་ཡང་ན་ཛ་དྲག་ཏུ་འཕེལ་རྒྱས་ཕྱིན་ཡོད་པ་མ་རེད། །
4 ཛ་དྲག - ( ཡང་རྩེ ) བརྩམས་སྒྲུང་ནང་གི་འགལ་བ་དེ་ཆེས་ཛ་
དྲག་དང་ཆེས་རྣོ་ངར་གྱི་ཚད་དུ་སླེབས་པ་དང་འགལ་ཟླའི་ཡང་རྩེར་སོན་ཞིང་།
ཕྱོགས་གང་ཅིའི་ཐད་ཀྱི་ལས་དབང་དང་གཙོ་བོའི་འགལ་བ་ཐག་གཅོད་བྱེད་
གྲབས་ཡོད་པའི་འགག་རྩའི་དུས་སྐབས་ལ་དམིགས་པ་ཞིག་ཡིན་པ་མ་ཟད།
མི་སྣའི་གཤིས་རྒྱུད་དང་བརྗོད་བྱ་གཙོ་བོ་དེ་ཆེས་ཕུན་སུམ་ཚོགས་ཤིང་ཆེས་
གཏིང་ཟབ་པའི་སྒོ་ནས་མཚོན་པར་བྱེད་པའི་གནས་སྐབས་ཤིག་ཡིན། དཔེར་
ན། 《གཙུག་གཡུ་》ལེའུ་བཅུ་གཅིག་པ་ནས་ལེའུ་བཅུ་བཞི་བར་ཡིན། དེའི་
ནང་དུ་སྐུ་ངོ་མདའ་དཔོན་གྱིས་དཔལ་ལྡན་ལྐོག་གསོད་བྱེད་པར་བཏང་རུང་
ལམ་དུ་མ་ལྷོངས་པ་དང་དེ་རྗེས་རྐུན་ཁག་བཙུགས་ཏེ་ཁྲིམས་མུན་དུ་བཅུག་སྟེ་
ཁྲིམས་འོག་ཏུ་གསོད་རྩིས་བྱས་ཀྱང་ལམ་དུ་མ་ཕྱིན་པར་མཐར་དཔལ་ལྡན་
གྱིས་ས་དབང་ཆེན་མོའི་མདུན་དུ་མི་དཔོན་གྱི་རྫུན་རྐུབ་ཐེར་འདོན་བྱས་པ་
སོགས་བཀོད་ཡོད་པ་དེ་དག་ནི་བརྩམས་སྒྲུང་ནང་གི་མི་སྣའི་འགལ་བ་དེ་ཛ་
དྲག་དང་ཡང་རྩེར་སླེབས་པ་ཞིག་ཡིན་ལ། མི་སྣའི་གཤིས་རྒྱུད་གསལ་མཚོན་
བྱས་པ་ཞིག་ཡིན། །
5མཐའ་འབྲས། – ཞེས་པ་བརྩམས་སྒྲུང་ནང་གི་གཙོ་བོའི་འགལ་བ་
རྣམས་ཐག་ གཅོད་བྱུང་བ་མ་ཟད། མི་སྣ་དང་བྱ་འགུལ་དེ་དག་ལ་མཐའ་
319



འབྲས་ངེས་ཅན་ཞིག་བྱུང་ཡོད་ལ། འགོ་འཛུགས་དང་། འཕེལ་རྒྱས། ཛ་
དྲག་བཅས་ཀྱི་དགོས་ངེས་ཀྱིས་འབྲས་བུ་ཡང་ཡིན། དཔེར་ན། 《གཙུག་
གཡུ་》ནང་གི་ལེའུ་བཅོ་ལྔ་པ་དེ་ཡིན་ཞིང་། དེའི་ནང་དུ་མ་གཞི་སྐུ་ངོ་མདའ་
དཔོན་ཁྲིམས་མུན་དུ་ཚུད་ཡོད་སྙམ་དེ་དཔལ་ལྡན་དགའ་སྤྲོ་ཁེངས་པར་གྱུར་
ཀྱང་དེ་ལས་ལྡོག་སྟེ། སྐུ་ངོ་མདའ་དཔོན་ཁྲིམས་མུན་དུ་ཚུད་མེད་པ་མ་ཟད།
ད་དུང་ས་དབང་ཆེན་མོ་དང་མཉམ་དུ་དགའ་སྤྲོའི་དཔལ་ལ་རོལ་བའི་སྣང་ཚུལ་
རྣམས་མཐོང་རྗེས་ཁོང་ཁྲོའི་རྦ་རླབས་རབ་ཏུ་འཕྱུར་ཞིང་དགྲ་ཤ་ལེན་པར་ཕྱིན་
ཀྱང་མཐར་མ་འགྲུབ་པར་ལྷ་ས་ནས་ཁ་བྲལ་ཏེ་ཡུལ་བྱོལ་དུ་འགྲོ་དགོས་བྱུང་བ་
དེ་ནི་བརྩམས་སྒྲུང་གི་མཐའ་འབྲས་དེ་ཡིན། འདིར་གསལ་བཤད་བྱེད་དགོས་
པ་ཞིག་ནི་རྩོམ་ཡིག་མི་འདྲ་བ་དང་འགལ་བ་ཐག་གཅོད་བྱེད་པའི་ཐབས་ཤེས་
མི་འདྲ་བར་བརྟེན་ནས་བརྩམས་སྒྲུང་གི་མཐའ་འབྲས་ཡང་འགའ་ཤས་ཤིན་ཏུ་
ཐུང་བ་དང་འགའ་ ཤས་ཅུང་རིང་བ་སོགས་ཡོད། རྒྱུ་མཚན་ནི་རྩོམ་ཡིག་
འགའ་ཤས་ཀྱི་ནང་དུ་གཙོ་བོའི་འགལ་བ་དེ་དག་མགྱོགས་མྱུར་དུ་ཐག་གཅོད་
བྱས་པ་དང་ཡང་འགལ་བའི་དངོས་གཞི་ཐག་གཅོད་བྱས་པའི་སྣང་ཚུལ་བཏོན་
པ་ཙམ་ལས་ཞིབ་འབྲི་མི་བྱེད་པ་དང༌། ཡང་རྩོམ་ཡིག་འགའ་ཤས་ཀྱི་ནང་དུ་
གཙོ་བོའི་འགལ་བ་ཐག་གཅོད་བྱས་ཟིན་ཡང་། ད་དུང་འགལ་བ་ཕལ་པ་ཁ་
ཤས་ཐག་ གཅོད་བྱེད་ པའི་ དགོས་ པ་ཡོད་ པའི་ རྐྱེན་ གྱིས་ རེད། མདོར་ན།
ཞིབ་ཕྲའི་གནས་ཚུལ་ལ་གཞིགས་ཏེ་དབྱེ་འབྱེད་བྱེད་དགོས་པ་ལས་ཁྱབ་མཉམ་
དུ་བརྗོད་ན་མི་འགྲིག་གོ །།
6མཇུག་སྡུད། - ( འཕྲོ་ཅན) ནི་བརྩམས་སྒྲུང་ནང་གི་འགལ་ཟླ་
ཐག་བཅད་པའི་རྗེས་སུ་མི་སྣའི་ལས་སྐལ་ལ་དགོས་ངེས་ཀྱི་ཁ་སྐོང་བྱེད་པའམ་
ཡང་ན་མ་འོངས་པའི་མདུན་ལམ་དང་ལས་དབང་སོགས་མཚོན་པར་བྱ་རྒྱུ་དེ་
ཡིན་ནོ། །དཔེར་ན། 《གཙུག་གཡུ་》ཡི་ནང་དཀའ་སྡུག་མི་ཚེའི་བཤུལ་ལམ་
320



གྱི་ཚོད་ལྟའི་ཚོད་བགམ་བརྒྱུད་ཅིང་། སེམས་གཉིས་གཅིག་ཏུ་མཐུན་པའི་
གཞོན་ནུ་ཟུང་ལག་གདང་སྦྲེལ་ཏེ་རྩེ་དགའི་རི་བོའི་ཕྱོགས་སུ་ཁ་གཏད་དེ་བཤུལ་
རིང་ལམ་བུ་ཀྱག་ཀྱོག་སྣེ་མི་མངོན་པ་ཞིག་གི་ཐོག་ཏུ་ཁུར་པོ་རེ་འཁུར་ནས་ངང་
གིས་གཤེགས་ཏེ་མཐར་མཐོང་སྣང་གི་ཡུལ་ལས་འདས་སོ། །ཞེས་བཀོད་ཡོད་
པ་ལྟ་བུ་ཡིན་ནོ། །
1སལ་
བྱུང་རིམ་གདམས་གསེས་བྱེད་པའི་རྩ་བའི་ཆོས་ཉིད་སྐོར།
རྩོམ་ཡིག་གི་བྱུང་རིམ་ནི་རྩོམ་པ་པོས་འཚོ་བའི་ནང་ནས་གདམ་གསེས་
བྱས་ཏེ་བྱུང་བ་ཞིག་ཡིན། དེར་བརྟེན་རྩོམ་པ་པོས་བྱུང་རིམ་གདམ་གསེས་
བྱེད་སྐབས་རྩ་བའི་ཆོས་ཉིད་འདི་འདྲ་འགའ་ཞིག་ལ་སྲུང་བརྩི་བྱེད་དགོས་པ་
ཞིག་ཡིན།
་་1 བྱུང་ རིམ་ གདམ་གསེས་བྱེད་ སྐབས་ མི་ སྣའི་ གཤིས་རྒྱུད་ གསལ་
མཚོན་བྱེད་རྒྱུར་ཞབས་འདེགས་ཞུ་དགོས།
མི་སྣ་ནི་རྩོམ་རིག་གི་ནང་དུ་རྩོམ་འབྲི་བྱེད་ཡུལ་གཙོ་བོ་ཞིག་ཡིན་ལ།
བྱུང་རིམ་ནི་མི་སྣའི་གཤིས་རྒྱུད་གྲུབ་པ་དང་། འཚར་ལོངས་དང་འཕེལ་རྒྱས་
གཏོང་བའི་ལོ་རྒྱུས་ཤིག་ཡིན་རྐྱེན་རྩོམ་པ་པོས་བྱུང་རིམ་གདམ་གསེས་བྱེད་
པའི་སྐབས་སུ་ངེས་པར་དུ་ཐོག་མར་མི་སྣའི་གཤིས་རྒྱུད་དང་ལས་དབང་རྩོམ་
འབྲི་བྱེད་པའི་དགོས་མཁོར་བསམ་གཞིགས་བྱས་ཏེ། རྩོམ་ཡིག་གི་བྱུང་རིམ་
དེ་མི་སྣའི་གཤིས་རྒྱུད་འཕེལ་རྒྱས་གཏོང་བའི་གཏན་ཚིགས་རིག་པ་དང་མཐུན་
པ་མ་ཟད། མི་སྣའི་གཤིས་རྒྱུད་གསལ་སྟོན་བྱེད་པའི་ནུས་མཐུ་ལྡན་དགོས་པ་
ཞིག་ཡིན། མ་གཞི་རྩོམ་པ་པོས་རང་ངོས་ཀྱི་འཚོ་བའི་མྱོང་གོམས་དང་མཛེས་
དཔྱོད་ཀྱི་རེ་འདོད་དང༌། ཡང་ན་ཀྱག་ཀྱོག་ཆེ་ལ་ཡ་མཚན་པའི་བྱུང་རིམ་ཞིག་
འདེམས་པ་དང༌། ཡང་ན་མཚར་མེད་སྤྱིར་བཏང་གི་བྱུང་རིམ་ཞིག་གདམ་
321



6f66
གསེས་བྱས་ནའང་འགྲིག་པ་ཞིག་ཡིན། འོན་ཏེ། བྱུང་རིམ་ཇི་འདྲ་ཞིག་
གདམས་གསེས་བྱས་ནའང་གང་ལྟར་མི་སྣའི་གཤིས་རྒྱུད་གསལ་མཚོན་བྱེད་
པའི་དགོས་པ་དང་བསྟན་དགོས་པ་ཞིག་ཡིན་པ་སྟེ “ དོན་གྱིས་མི་ལ་བསྟན་
པ་” དང་ “ མི་ལ་བལྟས་ཏེ་དོན་བསྒྲིགས་” བྱ་དགོས་པ་དང་། མི་སྣ་དེའི་
བསམ་པ་དང༌། གཤིས་རྒྱུད། མི་སྣའི་བརྩེ་དུང་བཅས་ཀྱི་འཕེལ་འགྱུར་གྱི་
རང་འགྲོས་ལྟར་རང་ཤུགས་ཀྱིས་ཐོན་པ་ཞིག་ལས་མི་སྣ་དེ་དང་ཕྱིན་ཅི་ལོག་
ནས་རྩོམ་པ་པོས་རང་དྲན་ལྟར་བསྒྲིགས་པ་ཞིག་གཏན་ནས་མིན། བློ་མཐུན་
མའོ་ཙེ་ཏུང་གིས་“ མི་སྣར་བརྟེན་ནས་གཏམ་རྒྱུད་འབྱུང་དགོས་པ་རེད། མི་
སྣ་ནི་རྩ་བ་ཡིན་ལ་གཏམ་རྒྱུད་ནི་བྱེ་བྲག་གིས་མི་སྣའི་བསམ་པའི་འདུ་ཤེས་
མཚོན་བྱེད་ཙམ་དུ་ཟད་དོ། །” (《 རྩོམ་པའི་གྲ་སྒྲིག་》)ཞེས་གསུངས་ལ།
ལའོ་ཧྲེས་ཡིས་“ ངེས་པར་དུ་མི་སྣའི་དགོས་མཁོ་ལྟར་བྱུང་དོན་བཀོད་སྒྲིག་བྱེད་
དགོས་ཏེ། དོན་ནི་མི་ལ་རག་ལས་པའི་ ཕྱིར་རོ། །དོན་གྱིས་མི་སྣར་ཚོད་
འཛིན་བྱ་མི་རུང་། དཔེར་ན། འདྲུད་འཐེན་པ་ཞིག་གི་འཚོ་བར་མཚོན་ན།
དེ་ང་ལ་རྒྱུས་མངའ་ཆེན་པོ་ཡོད་དེ་ང་ཆུང་དུས་ཧ་ཅང་དབུལ་ཕོངས་ཡིན་པས།
འདྲུད་འཐེན་པ་མང་པོ་འབྲེལ་གཏུག་བྱས་མྱོང་བ་དང་། ཁོ་ཚོའི་དོན་མང་པོ་
མཐོང་ཞིང་ཐོས་མོད། འོན་ཀྱང་དེ་དུས་ངས་《རྔ་མོང་ཞང་ ཙི》ཞེས་པའི་
བརྩམས་སྒྲུང་ཞིག་འབྲི་བའི་སྐུལ་སློང་སྐྱེས་མ་མྱོང་། ཉིན་ཞིག་ང་དང་གྲོགས་
པོ་ཞིག་འཕྲོ་མོལ་བྱེད་དུས་འདྲུད་འཐེན་པ་ཞིག་གིས་འཁོར་ལོ་ཐེངས་གསུམ་
ཉོས་ཀྱང་ཐེངས་གསུམ་བརླག་ཅིང་མཐར་ཧ་ཅང་ཉམ་ཐག་པའི་ངང་ཤི་སོང་
བའི་གཏམ་དེ་ཐོས་མ་ཐག་ང་ལ་བློ་བསྐྱེད་མི་ཉུང་བ་ཞིག་ཐོབ་པས། ངས་དེ་
སྔོན་མཐོང་མྱོང་བའི་འདྲུད་འཐེན་པ་དག་ཕྲེང་བ་བརྒྱུས་པ་ལྟར་དྲན་བྱུང་དེ་
ནས་ངས་སྤྱི་ཚོགས་རྙིང་པའི་ནང་དུ་འདྲུད་འཐེན་པ་ཞིག་གི་ལས་སྐལ་དང་
སྐྱིད་སྡུག་མཚོན་པ་ཞིག་འབྲི་འདོད་སྙིང་ནས་བསྐྱེད་དེ་སྔར་གྱི་དོན་རྣམས་
322



བསིལ་བུར་གཏོར་ཅིང་མི་སྣ་འཕེལ་འགྱུར་གྱི་དགོས་པ་ལྟར་བྲིས་མཐར་《རྔ་
མོང་ཞང་ ཙི》ཞེས་པའི་བརྩམས་ཆོས་དེ་གྲུབ་བྱུང་།” (《 མི་སྣ་དང་སྐད་ཆ་
གཞན་དག་》)ཞེས་གསུངས་པ་དེ་ནས་“ མིར་བསྟུན་དོན་སྒྲིག” དང་ཡང་ན་
“ དོན་གྱིས་མི་འགྲུབ་པར་” བྱ་དགོས་པ་དེ་ནི་རྩ་དོན་གལ་ཆེན་ཡིན་པ་གསལ་
སྟོན་གནང་ཡོད་པ་རེད། གལ་སྲིད་མི་སྣ་ནི་བརྩམས་སྒྲུང་གི་དགོས་མཁོར་
གཞིགས་ཏེ་ཕྱིར་ཐོན་པར་བྱས་ཚེ་མི་རྣམས་ལ་རྫུན་ལབ་དང་བཅོས་མ་ཡིན་
པའི་མྱོང་ཚོར་ཞིག་སྟེར་ངེས་རེད། ཨུ་རུ་སུའི་གྲགས་ཅན་རྩོམ་པ་པོ་ཕ་ཉེ་ཡེ་ཕུ་
ཡིས་བརྩམས་སྒྲུང་རིང་གྲས་《རྨིག་མེད་》ཅེས་པ་གསར་རྩོམ་བྱེད་སྐབས་དང་
ཐོག་འཇབ་རྒོལ་རུ་ཁག་གི་རུ་མི་མེ་ཏེ་ཁེ་ཞེས་པ་ཐ་ཤལ་སྡར་མ་ཞིག་ཡོད་པ་དེ་
མཐའ་མར་རང་སྲོག་རང་གི་གཅོད་པ་ཞིག་བློ་ཡིས་བསྒྲིགས། འོན་ཀྱང་དེ་
ལྟར་བྱས་ན་མེ་ཏེ་ཁེའི་བསམ་པ་དང་གཤིས་རྒྱུད་རང་འགྲོས་དང་འགལ་བ་
ཡིན་ཏེ། མི་འདི་ལྟ་བུར་རང་སྲོག་གཅོད་པའི་སྙིང་སྟོབས་གཏན་ནས་མེད་
པས་བྱུང་རིམ་དེ་འདྲ་བ་ནི་བཅོས་མ་ཡིན་པ་ཤིན་ཏུ་གསལ། དེ་ནས་ཁོས་སླར་
ཡང་མེ་ཏེ་ཁེའི་བསམ་པ་དང་གཤིས་རྒྱུད་ཀྱི་རང་འགྲོས་ལྟར་བློས་བླངས་ཏེ།
སྔ་མའི་སྒྲིག་ཚུལ་ལ་བཟོ་བཅོས་བྱས་ནས་རང་སྲོག་གཅོད་པ་དེ་བྲོས་བཤོལ་
བྱས་ཏེ། གསར་བརྗེར་བློ་ལོག་པའི་ཚུལ་དུ་བསྒྱུར་ཅིང་བཅོས་པས། མེ་ཏེ་ཁེ་
ཞིབ་འབྲི་བྱེད་པའི་དགོས་པ་ཡོངས་སུ་གྲུབ་པ་ཞིག་བྱུང་པ་ལྟ་བུ་རེད།
2བྱུང་རིམ་གྱིས་རྩོམ་ཡིག་གི་བརྗོད་བྱ་གཙོ་བོ་གསལ་མཚོན་ཡོང་རྒྱུར་
ཞབས་འདེགས་ཞུ་དགོས།
བརྩམས་སྒྲུང་དང་གློག་བརྙན། དོན་བརྗོད་ཀྱི་སྙན་ཚིག་སོགས་ཀྱི་
བརྗོད་བྱ་གཙོ་བོ་ནི་མི་སྣའི་བྱ་སྤྱོད་དང་འཚོ་བའི་དོན་རྐྱེན་སོགས་རྩོམ་འབྲི་
བྱས་ཏེ་མཚོན་པར་བྱེད་ཀྱི་ཡོད་པ་རེད། བརྗོད་བྱ་གཙོ་བོ་ཞེས་པ་ནི་བརྩམས་
ཆོས་ནང་དུ་འདུས་པའི་བསྟན་དོན་གཙོ་བོ་ཡིན་ཏེ་དེ་ཡང་ཕྱི་རོལ་ཡུལ་གྱི་རྒྱུ་
323



ཆའི་ནང་ན་ཡོད་པའི་བསྟན་དོན་སྙིང་པོ་དང་རྩོམ་མཁན་རང་སྣང་ལ་ཡོད་པའི་
མཛེས་དཔྱོད་ཀྱི་དཔྱད་འཇོག གཉིས་པོ་འོས་འཚམས་ཀྱི་གཅིག་ཏུ་འདྲེས་པ་
ཞིག་ཡིན། བརྩམས་སྒྲུང་གསར་གཏོད་བྱེད་པའི་བརྒྱུད་རིམ་ནང་དུ་བྱུང་རིམ་
གདམ་གསེས་དང་བརྗོད་བྱ་གཏིང་ཟབ་དུ་གཏོང་རྒྱུ་དེ་གཉིས་ནི་ཕན་ཚུན་
གཅིག་གྲོགས་དང་ཕན་ཚུན་རོགས་འདེགས་བྱེད་ཐུབ་པ་ཞིག་ཡིན། བརྗོད་བྱ་
གཙོ་བོ་གཏིང་ཟབ་དུ་གཏོང་བའི་དགོས་མཁོ་ལྟར་འཚོ་བའི་ནང་ནས་བྱུང་རིམ་
གདམ་གསེས་དང་བཞུ་སྦྱངས་གསར་བཟོ་བྱེད་པ་དང་མཉམ་དུ་བརྗོད་བྱ་གཙོ་
བོ་དེ་རང་ཤུགས་སམ་ནང་གནས་ཀྱི་སྒོ་ནས་གཏིང་ཟབ་པར་གཏོང་དགོས་པ་
དང༌། བྱུང་རིམ་གྱི་འགྱུར་བ་ཚེ་ དྲགས་ན་བརྗོད་དོན་འགྱུར་བ་འགྲོ་རྒྱུར་
ཤུགས་རྐྱེན་ཡོད་རྐྱེན་ངེས་པར་དུ་བརྗོད་བྱ་གཏིང་ཟབ་དུ་གཏོང་བའི་དགོས་
མཁོར་གཞིགས་ཏེ་བྱུང་རིམ་གདམས་གསེས་བྱེད་དགོས་པ་ཞིག་ཡིན། ཀོ་ཀི་
ལི་ཡི་བརྩམས་སྒྲུང་འབྲིང་གྲས་《 ཕྱི་གོས་》ཞེས་པའི་བྱུང་རིམ་འདེམས་གསེས་
དང་བཤུ་སྦྱངས། ལས་སྣོན་བྱས་ཡོད་པ་དེས། བྱུང་རིམ་གྱི་བརྗོད་དོན་གཙོ་
བོ་གསལ་མཚོན་བྱ་རྒྱུར། ཞབས་འདེགས་ཞུ་དགོས་རྒྱུའི་ཐད་ང་ཚོར་གསལ་
བཤད་གསལ་པོ་ཞིག་བྱེད་ཐུབ་ལ། དཔེ་མཚོན་ཤིན་ཏུ་ལེགས་པོ་ཞིག་ཀྱང་
ཡིན། ཐེངས་ཤིག་ཁོང་གི་གྲོགས་པོའི་ཁྱིམ་དུ། སྐབས་དེར་སུས་ཀྱང་ཤེས་
པའི་དཔོན་རའི་ཁྲོད་ཀྱི་གཏམ་རྒྱུད་གཅིག་ཐོས་པ་སྟེ། ཧ་ཅང་དབུལ་བའི་
ལས་གཡོག་གཅིག་འདབ་ཆགས་རྔོན་རྒྱུར་ཤིན་ཏུ་དགའ་བས། ཁོས་ཟས་
གོས་གྲོན་ཆུང་བྱས་པ་དང་གཞུང་ལས་ཚར་རྗེས་ངལ་གསོའི་དུས་ཚོད་སྤྱད་དེ་
ལས་ཀ་གཞན་བཙལ་ནས་བྱས་མཐར་ལུའུ་པུའུ་ཉི་བརྒྱ་ལྷག་ཙམ་བསགས་ཏེ་
མེ་མདའ་སྤུས་ལེགས་ཤིག་ཉོས་པ་དང་། ཁོས་གྲུ་ཆུང་ཞིག་ལ་བསྡད་ནས་ཡིན་
ལན་ཆུ་ཁུག་ལ་ཐེངས་དང་པོར་འདབ་ཆགས་གསོད་པར་བསྐྱོད་སྐབས་སུ་
དགའ་ཐག་ཆོད་དེ་རང་ཉིད་བཟོ་ལྟ་ཤོར་བའང་མ་ཤེས། མེ་མདའ་འདམ་
324



རྩའི་ནང་དུ་ལྷུང་བའང་མ་ཚོར། དེ་རྗེས་མེ་མདའ་ཆུ་ནང་དུ་ལྷུང་བ་ཤེས་ཏེ་
གང་སར་བཙལ་ཀྱང་མ་རྙེད་། དེ་ནས་བཟུང་ཁོ་སེམས་སྡུག་གི་ནད་ཁྲིར་ལྷུང།
གྲོགས་པོ་རྣམས་ཀྱིས་ཤེས་རྗེས། དངུལ་བསྡུས་ཏེ་ཁོ་ལ་མེ་མདའ་གསར་པ་
ཞིག་ཉོས་རྗེས་ཁོའི་ཚེ་སྲོག་སླར་ཡང་གསོས་པ་རེད། སྐབས་དེར་མི་རྣམས་
ཀྱིས་གཏམ་རྒྱུད་དེ་ནི་དགོད་བྲོའི་གཏམ་རྒྱུད་ལ་བརྩིས་ཏེ་གླེང་མོལ་བྱ་བ་ལས་
སྤྱི་ཚོགས་ཀྱི་སྙིང་དོན་དང་བསམ་པའི་ རིན་ ཐང་དེ་འདྲ་ཡོད་ཚུལ་མི་ ཤེས།
འོན་ཀྱང་ ཀོ་ ཀི་ལིས་དགོད་བྲོའི་གཏམ་རྒྱུད་དེའི་ནང་ནས་སྒྱུ་རྩལ་ གྱི་སྦས་
ཤུགས་ཤིག་རྙེད་པ་དང་། སྤྱི་ཚོགས་ཀྱི་གནས་ཚུལ་ཆེན་པོ་ཞིག་ཤེས་རྟོགས་
བྱུང་སྟེ། ལས་གཡོག་རྣམས་ཀྱི་སྡུག་བསྔལ་དང༌། ཨུ་རུ་སུའི་ཧྲ་ཧོང་སྒེར་སྡོམ་
སྤྱི་ཚོགས་ཀྱི་མུན་ནག་དེ་མཐོང་ཞིང་གསར་རྩོམ་གྱི་སྐུལ་སློང་ཞིག་སྐྱེས་པ་དང༌།
ཁོང་གིས་རང་ཉིད་ལ་ཐོབ་པའི་ཚོར་སྣང་དང་ཁོང་དུ་ཆུད་པའི་ཤུགས་དོན་
གཞིར་བཟུང་བ་དང་ དགོད་བྲོའི་ གཏམ་རྒྱུད་དེར་ གསར་གཏོད་དང་བཤུ་
སྦྱངས། བསྒྱུར་བཅོས་བཅས་བྱས་ཏེ་《 ཕྱི་གོས་》ཞེས་པ་དེ་བརྩམས་གནང་བ་
རེད། ང་ཚོས་གཏམ་རྒྱུད་དེ་དང་ཕྱི་གོས་བསྡུར་ཞིབ་ཅིག་བྱས་ཚེ། བྱུང་རིམ་
ཕུན་སུམ་ཚོགས་སུ་བཏང་ཡོད་པ་མ་ཟད། འགའ་ ཤས་རྩ་བའི་ ཐོག་ནས་
བསྒྱུར་བཅོས་བྱས་ཡོད་རྐྱེན་བརྩམས་སྒྲུང་གི་བརྗོད་བྱ་གཙོ་བོའི་ངོ་བོའི་རང་
བཞིན་དང་གཏིང་ཟབ་ཀྱི་རང་བཞིན་ཡང་ཐག་གཅོད་བྱས་ཡོད་པ་རེད། །
གཅིག་ནས་བྱུང་རིམ་ནང་གི་བརྗོད་དོན་གཙོ་བོར་འགྱུར་བ་བཏང་ཡོད་
པ་སྟེ། གཏམ་རྒྱུད་ནང་གི་དོན་རྐྱེན་གཙོ་བོ། མེ་མདའ་ཉོས་པ། མེ་མདའ་
བོར་བ། སླར་ཡང་མེ་མདའ་ཞིག་ཐོབ་པ་དེ་ཡིན་པ་དང༌། བརྩམས་སྒྲུང་ནང་
དུ་ཕྱི་གོས་གསར་པ་ཞིག་ཉོས་པ་དང། ཕྱི་གོས་གསར་པ་དེ་ཡང་གཞན་གྱིས་
འཕྲོག་པ་སོགས་དོན་རྐྱེན་གཙོ་བོར་བསྒྱུར་ཡོད་པ་རེད། རྒྱུ་མཚན་ནི། མེ་
མདའ་ནི་འཚོ་བའི་རྒྱས་སྤྲོས་བྱ་ཡུལ་ཞིག་ཡིན་པ་དང། དབུལ་ཞིང་ཕོངས་པའི་
325



ལས་གཡོག་ཅིག་ལ་མཚོན་ན། འཚོ་བའི་དགོས་མཁོ་ཞིག་མ་ཡིན་པར་བརྟེན་
དེས་སྤྱི་ཚོགས་ཀྱི་དོན་སྙིང་ཆེན་པོ་མཚོན་ཐུབ་པ་ཞིག་མ་ཡིན་ལ། ཁོང་གིས་
བརྗོད་བྱ་གཙོ་བོ་དེ་ཡང་མ་ཡིན། དཔོན་རིགས་ ཁྲོད་ དུ་ གནས་པའི་ལས་
གཡོག་ལ་མཚོན་ན། ཕྱི་གོས་ནི་ངེས་པར་དུ་ཡོད་དགོས་པའི་འཚོ་བའི་དགོས་
མཁོ་ཞིག་ཡིན་རྐྱེན་མི་སྣའི་སྐྱོ་སྡུག་གི་ལས་སྐལ་དང་སྐབས་དེའི་མི་སྣའི་འབྲེལ་
བ་དང་གཤིས་སྤྱོད་མཚོན་རྒྱུར་ཕན་པ་ཡོད་པ་ཞིག་ཡིན། དེ་ལྟར་འཚོ་བའི་
རྒྱས་སྤྲོས་བྱ་ཡུལ་དེ་འཚོ་བའི་ཉེར་མཁོར་བསྒྱུར་བ་དང་ལས་གཡོག་དེའི་སྐྱོ་
སྡུག་གི་ལས་སྐལ་ལ་ཐད་ཀར་ཐག་གཅོད་པའི་དོན་རྐྱེན་ཞིག་ཏུ་བསྒྱུར་བ་རེད།
བརྩམས་སྒྲུང་ནང་གི་མི་སྣ་གཙོ་བོ་ཡ་ཀ་ཆི་ལ་དེ་སྔོན་ཕྱི་གོས་ཤིག་ཡོད་ཀྱང་ད་
ལམ་རྙིང་ཞིང་ཧྲུལ་བ་ཞིག་ཆགས་ཡོད་རྐྱེན་མི་རྣམས་ཀྱིས་ཟུར་ཟ་དང་འཕྱ་
སྨོད་བྱེད་པའི་ཡུལ་ཞིག་ཏུ་གྱུར་བ་དང་དེ་རྗེས་ཕྱི་གོས་གསར་པ་ཞིག་ཉོ་རྒྱུའི་
སེམས་ཐག་བཅད་དེ་གང་ཐུབ་ཅི་ཐུབ་ཀྱིས་དངུལ་བསགས་པ་དང་ཁོང་གིས་
དགོང་དྲོ་ཇ་མི་འཐུང་བ་དང་ཁ་ལག་མི་ཟ་བ་བཞུ་མར་མི་སྤར་བ་དང༌། དགོང་
མོ་ལས་ཀ་བྱེད་དགོས་ཚེ་ཁྱིམ་མཚེས་ནང་དུ་ཕྱིན་ཏེ་ལས་ཀ་བྱེད་ཀྱི་ཡོད་པ་དང་
དངུལ་བསགས་ཏེ་ཕྱི་གོས་གསར་པ་ཞིག་ཉོ་ཐུབ་སྟེ་གོན་པའི་ཉིན་དང་པོ་དེར་
རྐུན་མས་འཕྲོག་བཅོམ་བྱས་ཡོད་པ་རེད། དེ་ལྟར་དེ་སྔོན་གྱི་དོན་རྐྱེན་གཙོ་
བོའི་རང་བཞིན་ལ་འགྱུར་ལྡོག་ཕྱིན་ཏེ་བརྩམས་སྒྲུང་གི་བྱུང་རིམ་དེ་གཤམ་འོག་
གི་མི་སྣའི་ཡིད་སྐྱོ་བའི་ལས་དབང་ཐོག་ཏུ་བསྒྱུར་བཅོས་བྱས་ཡོད་པ་རེད།
གཉིས་ནས་བྱུང་རིམ་འཕེལ་ཕྱོགས་ལ་ཤུགས་རྐྱེན་ཡོད་པའི་མི་སྣའི་
འབྲེལ་བར་འགྱུར་ལྡོག་བཏང་ཡོད་པ་རེད། གཏམ་རྒྱུད་ནང་དུ་མེ་མདའ་
བརླག་རྗེས་གྲོགས་པོ་རྣམས་ཀྱིས་ཕངས་སེམས་མེད་པར་དངུལ་བསྡུས་ཏེ་མེ་
མདའ་གསར་པ་ཞིག་ཉོས་ཞེས་པ་དངུལ་ཅུང་ཟད་ཅིག་ལས་མ་བྱིན་པའི་ཐོག་
ལས་གཡོག་དེ་ལ་ཟུར་ཟ་དང༌། མཚང་འབྲུ། བརྙས་བཅོས་མང་པོ་བྱས་པ་
326



ཞིག་བསྒྱུར་བ་དང་། ད་དུང་ལས་གཡོག་པ་དེ་མི་ཆེན་ཞིག་དང་འགལ་འཐབ་
བྱུང་སྟེ་མགོ་དཔོན་གྱི་སྐད་ཆེན་པོས་སྡིག་དམོད་བྱས་པ་ལས་ལས་གཡོག་དེ་
སྐྲག་ཅིང་བླ་འདར་བ་ཞིག་བྱུང་ནས་དྲན་པ་ཐོར་བ་དང་། དེ་ནས་བཟུང་མལ་
སར་ལྷུང་སྟེ་ལངས་ཡས་མ་བྱུང་བ་རེད་ཅེས་བཀོད་ཡོད་པ་རེད། ལས་གཡོག་
དེ་ལ་སྐྱོ་སྡུག་གི་མཐའ་འབྲས་དེ་འདྲ་ཞིག་བྱུང་བའི་རྩ་བའི་རྒྱུ་རྐྱེན་ནི་མི་ཆེན་
གྱིས་མཚོན་པའི་ཧྲ་ཧོང་གོང་མའི་སྒེར་སྡོམ་གྱི་ལམ་ལུགས་དེ་ཡིན་པ་གསལ་
མཚོན་བྱས་ཡོད་པ་རེད། །
གསུམ་ནས་མཇུག་གི་མཐའ་འབྲས་ལ་འགྱུར་ལྡོག་བཏང་ཡོད་པ་སྟེ།
གཏམ་རྒྱུད་ནང་ལས་གཡོག་པ་དེར་སླར་ཡང་མེ་མདའ་ཞིག་ཐོབ་རྗེས་སླར་སོས་
པའི་མཐའ་འབྲས་དེ་ལས་གཡོག་དེ་རེ་ཐག་ཆད་ནས་ཚེ་སྲོག་ཤོར་བའི་མཐའ་
འབྲས་ཤིག་ཏུ་བསྒྱུར་ཡོད་པ་རེད། དེས་ཧྲ་ཧོང་གོང་མའི་མུན་ནག་གི་དབང་
བསྒྱུར་འོག་ཏུ་བརྙས་བཅོས་དང་གནོད་འཚེ་ཐེབས་པའི་མི་རྣམས་ཀྱི་སྐྱོ་སྡུག་
གི་ལས་སྐལ་དེ་མཚོནཞིང་ཧྲ་ ཧོང་གོང་མའི་སྒེར་སྡོམ་ལམ་ལུགས་ཀྱིས་མི་
དམངས་ཀྱི་སྐྱིད་སྡུག་ལ་མི་བལྟ་བ་དང་མིའི་ཐོབ་ཐང་རྩིས་མེད་བཏང་ཚུལ་ལ་
སུན་འབྱིན་དང་ཐེར་འདོན་བྱེད་པའི་བསྟན་དོན་ཡོངས་སུ་གྲུབ་པ་རེད། ཀོ་ཀི་
ལི་ཡིས་ཐོས་དོན་དེའི་ཤུགས་ཀྱིས་བསྟན་པའི་སྦས་དོན་དེ་དམ་པོར་བཟུང་
ནས་གོང་སྨོས་ཀྱི་ཕྱོགས་གསུམ་ནས་འདེམས་གསེས། བཞུ་སྦྱང་། བསྒྱུར་
བཅོས་བྱས་པས་བརྗོད་དོན་རིམ་བཞིན་གཏིང་ཟབ་ཏུ་འཕེལ་ཞིང་ཕྱིར་མཚོན་
བྱས་ཡོད་པ་རེད།
(3 བྱུང་རིམ་གདམས་གསེས་བྱེད་སྐབས་ངེས་པར་དུ་དངོས་ཡོད་ཀྱི་
རང་བཞིན་དང་། གསོན་ཉམས་ཀྱི་རང་བཞིན་། ཕུན་སུམ་གྱི་རང་བཞིན།
ཆ་ཚང་གི་རང་བཞིན་ལ་བསམ་གཞིགས་བྱེད་དགོས།
འདིར་བརྗོད་པའི་དངོས་ཡོད་ཀྱི་རང་བཞིན་ནི་རྩོམ་ཡིག་ནང་ནས་
327



གསལ་བའི་འཚོ་བའི་རྒྱུ་རྐྱེན་དེ་དག་འོས་ཤིང་འཚམས་པ་དང་མི་རྣམས་ཀྱིས་
ཡིད་ཆེས་སྐྱེད་ཐུབ་པ་ཞིག་ཡིན་དགོས་པ་དང། མི་སྣའི་རང་བཞིན་གྱི་གཏན་
ཚིགས་དང་འཚོ་བའི་འཕེལ་རྒྱས་ཀྱི་གཏན་ཚིགས་དང་མཐུན་ཞིང༌། ངོ་མཚར་
བ་དང་གྱོང་པོ་མ་ཡིན་པ། ཀློག་པ་པོའི་དགའ་བ་སྐྱེད་ནུས་པ་ཞིག་ཡིན་དགོས།
དངོས་ཡོད་ནི་བྱུང་རིམ་གྱི་ཚེ་སྲོག་གི་རྟེན་གཞི་ཡིན་པ་དང༌། གསོན་ཉམས་
ལྡན་པ་ནི་བྱུང་རིམ་གྱི་ཚེ་སྲོག་གི་གཟི་མདངས་དང་འདྲ་བས་ངེས་པར་དུ་
དངོས་ཡོད་ཀྱི་རྨང་གཞི་ཡིན་དགོས། །
བྱུང་རིམ་དེ་ དངོས་ཡོད་དང་ གསོན་ཉམས་ལྡན་པ་ཞིག་ ཏུ་ ཇི་ལྟར་
གཏོང་ཞེ་ན། དེ་ནི་གོང་དུ་ཞུས་སྨོས་བཞིན། “ དོན་གྱིས་མི་ལ་བསྟུན་པ་”
དང་“ མི་ལ་བལྟས་ཏེ་དོན་སྒྲིག་” ན་ཀློག་པ་པོའི་དགའ་ཁ་འཁྱེར་ཕྱོགས་དང་
མཛེས་དཔྱོད་ཀྱི་བསམ་འཁྱེར་དང་མཐུན་ལ་རྒྱུ་འབྲས་ཀྱི་འབྲེལ་བ་ཡོད་པའི་
དོན་རྐྱེན་སྒྲིག་ཚེ་མི་སྣའི་རང་བཞིན་གྱི་གཏན་ཚིགས་དང་འཚོ་བའི་གཏན་
ཚིགས་སམ་ཀློག་པ་པོའི་བསམ་པའི་མོས་པ་དང་མཛེས་དཔྱོད་ཀྱི་དགའ་ཕྱོགས་
དང་མཐུན་པ་ཞིག་ཡོང་ཐུབ་ངེས་ཡིན། བྱུང་རིམ་ཞིབ་འབྲི་བྱེད་སྐབས་ཨ་ལུང་
བཞིན་བསྟུད་མར་འབྲེལ་བ། གྱ་གྱུ་འགྱུར་ལྡོག་མང་བ། རྦ་རླབས་བཞིན་
མཐོ་དམན་ཆེ་བ། ཡ་ང་བ་དང་ཡ་མཚན་ཆེ་བ་སོགས་དང༌། གོ་བ་ནོར་བར་
བྱེད་པའི་འབྲི་ཐབས། སྟེས་དབང་གིས་འཕྲོག་པར་བྱེད་པའི་འབྲི་ཐབས། གྱ་
གྱུར་ལྡིང་འཁོར་བྱེད་ཐབས་སོགས་ཀློག་པ་པོ་ལ་ གཞུ་བཀང་ཡང་མདའ་མི་
འཕེན་པ་ལྟ་བུའི་སྒྱུ་རྩལ་འགུགས་ཤུགས་ལྡན་པའི་དྲན་པ་ཞིག་དགོས་མོད།
བྱུང་རིམ་ཇུས་འགོད་དང་མཐུད་སྒྲིག་བྱེད་པའི་ཆ་ནས་བཤད་ན། བྱུང་རིམ་
གྱི་དངོས་ཡོད་ དང་ གསོན་ཉམས་ ལྡན་ པའི་ གནད་ འགག་ ནི་ སྟེས་ དབང་
གཙིགས་སུ་འཛིན་པ་དང་ གཞན་དབང་བར་གྱི་རྩོད་སྒྲུབ་ཀྱི་འབྲེལ་བ་ ཐག་
གཅོད་བྱེད་རྒྱུ་དེ་ཡིན།
328



དེ་མིན་བྱུང་རིམ་ལ་ཕུན་སུམ་གྱི་རང་བཞིན་དང་ཆ་ཚང་གི་རང་བཞིན་
དེ་ཡང་གལ་འགངས་ཆེ་བའི་གནད་དོན་ཞིག་ཡིན། དེ་ནི་རྩོམ་ཡིག་གི་ནང་དུ་
དངོས་ཡོད་ ཀྱི་ ཐོག་ནས་འཚོ་བ་ཞིབ་འབྲི་བྱ་རྒྱུ་དེ་ཡིན་ཞིང༌། གལ་སྲིད་
བརྩམས་སྒྲུང་ཞིག་གི་ནང་དུ་བྱུང་རིམ་ཀྱག་ཀྱོག་དང་ཡ་མཚན་ཆེ་བ་ཁོ་ན་རྩོམ་
འབྲི་བྱས་པ་ལས་དངོས་ཡོད་འཚོ་བའི་ནང་དོན་ཞིབ་འབྲི་དང་བྱུང་རིམ་ཕྲ་རབ་
ལ་དོ་ནན་བྱས་མེད་ཚེ། གཏིང་ཟབ་པོའི་སྒོ་ནས་བརྗོད་དོན་གཙོ་བོ་གསལ་
འདོན་བྱེད་མི་ཐུབ་ལ། མི་སྣའི་གཤིས་རྒྱུད་འཕེལ་རྒྱས་དང་མཚོན་པ་ཡང་བྱེད་
མི་ཐུབ་བོ། །བྱུང་རིམ་ཕྲ་རབ་ཅེས་པ་ནི་སྒྱུ་རྩལ་གྱི་གཟུགས་བརྙན་འགྲུབ་བྱེད་
ཀྱི་ཕྲ་ཕུང་ཆེས་ཆུང་བ་དང་སྒྱུ་རྩལ་གྱི་གཟུགས་བརྙན་གསར་བཟོ་བྱེད་པའི་གྲུབ་
ཆ་ཕྲ་མོ་ཞིག་ཡིན། བརྩམས་ཆོས་ནང་གི་མི་སྣའི་རང་བཞིན་དང་བྱུང་རིམ་
འཕེལ་འགྲོས། སྤྱི་ཚོགས་ཀྱི་གནས་ཚུལ་དང་། རང་བྱུང་གི་མཛེས་ལྗོངས་
བཅས་ནི་བྱུང་རིམ་ཕྲ་རབ་དུ་མ་འདུས་པ་ལས་གྲུབ་པ་ཞིག་ཡིན། བྱུང་རིམ་ཕྲ་
རབ་མེད་ན་མི་སྣའི་བྱེ་བྲག་གི་རང་བཞིན་དེ་ཆུ་ཡི་ལྦུ་བའི་ཟླ་ཙམ་དུ་ཟད་ཅིང་སྒྱུ་
རྩལ་གྱི་གཟུགས་བརྙན་ཞེས་པ་དེ་ཡང་ནམ་མཁའི་མེ་ཏོག་གི་དཔེ་བཞིན་དུ་
འགྱུར་རོ། ། །
མདོར་ན། རྩོམ་རིག་རྩོམ་ཡིག་གི་བྱུང་རིམ་ནི་མི་སྣའི་འབྲེལ་བ་དང་མི་
སྣའི་བྱ་འགུལ། འཚོ་བའི་རྒྱུ་རྐྱེན་རྨང་གཞི་བྱས་པ་དང༌། དེར་ལོ་རྒྱུས་ཀྱི་
དམིགས་བསལ་རང་བཞིན་ལྡན་ཡོད་པ་ཞིག་ཡིན། རྩོམ་པ་པོས་དངོས་ཡོད་
ཀྱི་འཚོ་བའི་ངོ་བོ་དང་ལོ་རྒྱུས་ཀྱི་ཁྱད་ཆོས། གསོན་ཉམས་ལྡན་པའི་མི་སྣའི་
གཤིས་རྒྱུད་གསར་བཟོ་དང༌། གཏིང་ཟབ་པའི་བརྗོད་དོན་གཙོ་བོ་མཚོན་པ་
བྱེད་རྒྱུར་ངེས་པར་དུ་སྡུག་རུས་ཆེན་པོས་འཚོ་བའི་ཁྲོད་ནས་བྱུང་རིམ་འདེམས་
གསེས་དང་ཞིབ་བསྡུར་བླང་དོར་བཅས་བྱེད་དགོས་སོ། །
འདིར་གསལ་བཤད་ཞུ་དགོས་པ་ཞིག་ནི་བྱུང་རིམ་ཡོད་པའི་བརྩམས་
329



ཆོས་ནང་དུ་ཡང་བྱུང་རིམ་མ་ཡིན་པའི་གྲུབ་ཆ་ཡང་ཡོད་པ་ཞིག་ཡིན། དཔེར་
ན། རྩོམ་པ་པོའི་གླེང་མོལ། བློ་སྒོ་ ཕྱེ་བ། གསལ་བཤད། བར་འཇུག་གི་
གཏམ་བཤད། ཡུལ་ལྗོངས། བརྩེ་དུང་སྟོན་པ་སོགས་དེ་དག་ནི་བྱུང་རིམ་གྱི་
བར་དུ་གནས་ཡོད་པ་དང། དེ་དག་གིས་མི་སྣའི་གཤིས་རྒྱུད་དང་བརྗོད་དོན་
གཙོ་བོ་གསལ་སྟོན་བྱ་རྒྱུར་ནུས་པ་མི་ཆུང་བ་ཞིག་འདོན་གྱི་ཡོད་རུང་དེ་དག་ནི་
བྱུང་རིམ་མ་ཡིན་ནོ། །
གཉིས་པ། རྩོམ་རིག་གི་སྒྲིག་གཞིའི་སྐོར།
སྒྲིག་གཞིའི་གོ་དོན།
དངོས་པོ་དང་སྲོག་ཆགས་གང་ཡིན་རུང་དེར་ནང་གི་དོན་དང་ཕྱི་ཡི་
རྣམ་པ་གཉིས་ཡོད་པ་ནི། དཔེར་ན། མི་ལ་ཆ་བཞག་ན། གཟུགས་སྟོབས་ཆེ་
ཆུང༌། བཞིན་རས་ཡག་བཙོག གྱོན་ཆས་ཡག་ཉེས། གཏམ་བརྗོད་སྙན་མིན་
བཅས་ནི་ཕྱི་ཚུལ་གྱི་རྣམ་པ་ཡིན་པ་དང། སྤྱོད་པ་བཟང་ངན། བསམ་བློ་ཡག་
ཉེས། གཤིས་ཀ་འཇམ་རྩུབ་བཅས་ནི་ནང་གི་དོན་ཡིན། དེ་བཞིན་རྩོམ་རིག་
གི་ཐོག་མའི་རྒྱུ་ཆ་དང་བརྗོད་དོན་གཙོ་བོ་( བྱུང་རིམ་)ནང་གི་དོན་ཡིན་པ་
དང་སྐད་ཆ་དང་རྩོམ་སྟངས། སྒྲིག་གཞི་སོགས་ནི་རྩོམ་རིག་གི་ཕྱིའི་རྣམ་པ་དེ་
ཡིན། སྤྱིར་ནང་དོན་དང་རྣམ་པའི་འབྲེལ་བ་ནི་ “ ནང་དོན་གྱིས་རྣམ་པ་
གཏན་འཁེལ་བྱེད་པ་དང༌། རྣམ་པས་ནང་དོན་ལ་ཞབས་འདེགས་ཞུ་བ།”
“ ནང་དོན་མེད་ན་རྣམ་པ་གནས་ཐབས་མེད་པ། རྣམ་པ་མེད་ན་ནང་དོན་
ཡང་མཚོན་ཐབས་མེད།” དེས་ན། སྒྲིག་གཞི་ནི་རྩོམ་རིག་རྩོམ་ཡིག་གི་རྣམ་
པའི་གྲུབ་ཆ་ཞིག་ཡིན་ཞིང་། དེ་ནི་རྩོམ་པ་པོས་རང་ཉིད་ཀྱི་འཚོ་བའི་རང་
གཟུགས་ལ་གོ་ལེན་དཔྱད་འཇོག་དང། མི་སྣའི་གཟུགས་བརྙན་བསྐྲུན་པ་དང།
330



བརྗོད་དོན་གཙོ་བོ་ གསལ་མཚོན་བྱེད་ པའི་ དགོས་མཁོར་གཞིགས་ཏེ་སྒྲིག་
འཛུགས་དང་བཀོད་སྒྲིག་བྱེད་རྒྱུ་དེ་ཡིན་ལ། དེ་ནི་བརྩམས་ཆོས་ཀྱི་ཕུང་པོ་
གྲུབ་སྟངས་ཤིག་ལ་བཤད་དེ། གསལ་པོར་བཤད་ན་མི་སྣ་གསར་བཟོ་དང་
བརྗོད་བྱའི་བསྟན་དོན་མཚོན་པའི་བློས་བསླངས་བྱས་ཟིན་པའི་མི་སྣ། དོན་
རྐྱེན། སྣང་ཡུལ་ སོགས་དྲང་ཟོལ་ཟུང་འབྲེལ། འཇགས་འགུལ་ སྣོལ་སྡེབ།
རྒྱས་བསྡུས་འཚམས་པ། གྲིམ་ལྷོད་རན་པའི་སྒོ་ནས་ཚོགས་ཤིང་འདུས་ཏེ་
གཅིག་འདུ་འོས་མཚམས་དང་ཆ་ཚང་བཅས་ཡིན་པའི་སྒྱུ་རྩལ་གྱི་ཕུང་པོ་ཞིག་
སྒྲིག་པ་དེ་ལ་ཟེར་རོ། ཧྥ་རེན་སིའི་ལོང་ཧྲ་ཡིས་གསུངས་པ་བཞིན། “ སྒྲིག་
གཞི་ཞེས་པ་ནི་གསར་བསྐྲུན་བྱས་པའི་བྱ་དངོས་དག་ཆ་ཚང་ཞིང་ཡིད་དུ་འོང་
བའི་གོ་རིམ་ཞིག་ཏུ་སྒྲིག་པ་ལས་འདི་ན་ཡོད་པ་དེར་བཞག་མི་ཆོག་པ་དང་།
ཐབས་རྩལ་ཞིབ་འཇུག་ལས་ཀ་བཅས་ལ་བརྟེན་ནས་བྱ་དངོས་ཡོད་དོ་ཅོག་རང་
ངོར་སོ་སོར་འཚམས་པའི་གནད་ཅིག་ཏུ་བསྒྲིག་རྒྱུ་དེ་ཡིན་ནོ། །”(《ཧྥ་རེན་
སིའི་སྐད་ཀྱི་སྙན་ངག་རྩོམ་རྩལ་མདོར་བསྡུས་》) གོ་དོན་དེ་ལས་ང་ཚོས་སྒྲིག་
གཞིའི་བྱེད་ལས་ནི་བརྩམས་བྱའི་ནང་དུ་བདམས་ཟིན་པའི་རྒྱུ་ཆའི་བར་དང༌།
ཆ་ ཤས་དང་ཆ་ ཤས་ཅན་བར་གྱི་འབྲེལ་བ་དེ་ལུགས་དང་མཐུན་ཞིང་འོས་
འཚམས་ཀྱི་སྒོ་ནས་ཐག་གཅོད་བྱེད་རྒྱུ་དེ་ཡིན་དཔེར་ན། མི་སྣ་ཕྱི་རུ་འབུད་
སྟངས། མི་སྣའི་བྱ་འགུལ་ སྤེལ་ལུགས། གཙོ་ཆེར་མི་སྣ་གང་དག་འབྲི་བ།
བྱུང་རིམ་དོན་རྐྱེན་གྱི་ཟུར་སྣ་གང་དག་གཙོར་འདོན་བྱེད་པ། བྱུང་རིམ་གྱི་
གཞུང་དང་ཡལ་ག་ཇི་ལྟར་སྡེབ་པ། ཁོར་ཡུག་གི་ཟུར་རྒྱན་གང་ནས་སྤུད་པ།
མི་སྣའི་བརྗོད་གཏམ་གང་དུ་བཀོལ་བ། མི་སྣའི་བསམ་པའི་བྱ་འགུལ་གང་
ནས་བྱེད་པ། གང་དུ་ཟུར་ནས་བརྗོད་པ། གང་དུ་ལྡོག་སྟེ་བརྗོད་པ། གང་དུ་
བར་འཚང་སྟེ་བརྗོད་པ། འགོ་ཇི་ལྟར་འཛུགས་པ། མཇུག་ཇི་ལྟར་བསྡུ་བ།
གང་དུ་བག་ལ་ཞ་བ། གང་ནས་རང་མཚམས་སྦྱོར་བ། གང་དུ་བསྡུས་ཏེ་འབྲི་
331



བ། གང་དུ་ཞིབ་རྒྱས་འབྲི་བ། གང་དུ་དྲང་པོར་འབྲི་བ། གང་ནས་ཟོལ་གྱིས་
འབྲི་བ། གང་དུ་བརྩེ་དུང་སྟོན་པ། གང་དུ་བཤད་པ་སྤེལ་བ་སོགས་དེ་དག་
ལེགས་པར་སྒྲིག་བཀོད་བྱ་རྒྱུའི་གནད་དོན་དེ་དག་ནི་རྩོམ་རིག་རྩོམ་ཡིག་གི་
སྒྲིག་གཞི་ཡིན་ནོ། །སྒྲིག་གཞི་ནི་རྩོམ་ཡིག་གི་བརྗོད་བྱ་རྩ་འཛུགས་དང་བཀོད་
སྒྲིག་བྱས་ པ་དེ་ རེད། དེའི་ ནང་ དུ་ ལེའུ་ དང་ དུམ་ བུ་ སོགས་ བཀོད་ སྒྲིག་
འཚམས་པོ་བྱེད་དགོས་པའི་ཕྱིའི་སྒྲིག་གཞི་ཚུད་ཡོད་ལ། གང་འདྲ་བྱས་ནས་
རྩོམ་ཡིག་ཡོངས་ཀྱི་མི་སྣའི་གཟུགས་བརྙན་མ་ལག་དང་མི་སྣའི་བར་གྱི་འབྲེལ་
བ་བཀོད་སྒྲིག་བྱེད་པ་བཅས་ཀྱི་སྒྲིག་གཞི་ཚུད་ཡོད་ལ། དེ་མིན་བོད་རིགས་ཀྱི་
རྩོམ་སྲོལ་དུ་“ སེང་གེ་ལྟ་སྟངས་ཀྱིས་ལེའུ་སོ་སོར་ཕྱེ་བ། སྟག་མོ་མཆོངས་རྩལ་
གྱིས་ས་བཅད་པ། སྦལ་པ་འཕར་སྟངས་ཀྱིས་དོན་ཚན་སོ་སོར་ཕྱེ་བ། རུས་
སྦལ་འགྲོས་སྟངས་ཀྱིས་དོན་ཞིབ་བཤད་” ཅེས་པའང་སྒྲིག་གཞིའི་རྣམ་པ་ཞིག་
ཡིན། །
རྩོམ་རིག་རྩོམ་ཡིག་གི་སྒྲིག་གཞི་ལ་རྩ་བའི་གྲུབ་ཆ་དང་རིམ་པ་འགའ་
ཞིག་ཡོད་དེ། དེ་ནི་འདོར་ལེན། སྒྲིག་བཀོད། མཚམས་སྦྱོར། གཞོགས་
འདེགས། འདེགས་བབ། བར་འཚང་།སྐྱར་ཟློས་སོགས་ཡོད་པ་དང༌། དེ་
དག་གི་ནང་ནས་འདོར་ལེན། སྒྲིག་བཀོད། མཚམས་སྦྱོར་བཅས་ནི། སྒྲིག་
གཞིའི་རྩ་བའི་གོ་རིམ་ཡིན་ནོ། །བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་རྩོམ་
རིག་གི་སྒྲིག་གཞིའི་སྐོར་ལ་དཔྱད་པ་གང་མང་གནང་ཞིང་ལྟ་ཚུལ་ཇི་སྙེད་ཅིག་
བཏོན་གནང་མཛད་ཡོད་པ་སྟེ། ཀླད་ཀྱི་དོན། གཞུང་གི་དོན། མཇུག་གི་
དོན་ཞེས་དང་། འགྱུར་ཕྱག མཆོད་བརྗོད། བརྩམས་པར་དམ་བཅའ་བ།
དགོས་སྲོག་ཆོས་བཞི་སོགས་བཏོན་ཡོད་པ་རེད། བསྟན་བཅོས་ལ་འཇུག་པའི་
སྒོ་དང་། སྒོ་དེ་ལྡན་གྱི་ གཞུང་དངོས། མཇུག་བསྡུ་བ་བཅས་གསུམ་ཚང་
དགོས་པའི་ཆ་རྐྱེན་བཏོན་གནང་མཛད་དོ། །《སྙན་ངག་མེ་ལོང་》ལས།
332



“ ཤིས་བརྗོད་ཕྱག་བྱ་ངོ་བོ་ནི། །ངེས་པར་བསྟན་པ་དེ་ཡི་སྒོ། །” ཞེས་ཤིས་
བརྗོད་ཀྱི་ཕྱག་བྱ་བ་དང༌། རྩོམ་པར་དམ་བཅའ་བ། དགོས་འབྲེལ་གྱི་ངག་
ལུས་མདོར་བསྟན་པ་བཅས་ཀྱི་རྩོམ་གཞུང་གི་ཁང་ཁྱིམ་དུ་འཇུག་པའི་སྒོ་ལྟ་བུ་
ཞིག་ཡིན། 《 མཁས་ འཇུག་》ལས། “ དམ་ བཅའ་ བ་ དང༌ སྐུལ་ ཚིག་
སོགས། །འཆད་ཕྱིར་སྤྲོ་བ་སྟོན་པ་སྟེ། །མཆོག་རྟོགས་འགྲུབ་པའི་རྒྱུར་གྱུར་
བས། །ཁས་ལེན་པ་ལ་འགལ་བ་མེད། །” ཅེས་དགོས་པ་ཡོད་པ། གཞུང་
བརྩམས་པར་སྤྲོ་བ་ཡོད་པ། རང་ཉིད་བརྩམས་བྱའི་དོན་ལ་མཁས་པར་བསྟན་
པ། དམ་བཅའ་གྲུབ་པའི་རྒྱུར་འགྱུར་བ། སྣོད་ལྡན་ལ་ཉན་པར་སྐུལ་བ་
བཅས་ཀྱི་དགེ་མཚན་ལྡན་ཡོད་པ་རེད། དགོས་སྲོག་ཆོས་བཞི་ནི། རྩོམ་
གཞུང་དེའི་བརྗོད་བྱ་དང་དེའི་དགོས་པ། དེའི་ཉིང་དགོས་སམ་དགོས་པའི་
དགོས་པ། འབྲེལ་བ་བཅས་ལ་ཟེར། 《 མཁས་འཇུག་》ལས། “ བསྟན་
བཅོས་དམ་པར་བསྟན་པའི་ཕྱིར། །སྟོན་པས་ཐོག་མར་དགོས་པ་བསྟན། །
ཡོངས་སུ་རྟོགས་པས་དེ་མཐོང་ན། །དཔྱོད་པ་ལ་ཡང་ཅིས་མི་འཇུག །” ཞེས་
དང་། ཡང་《 རྣམ་བཤད་ རིག་ པ་》ལས། “ མདོ་དོན་ཚེ་ བ་ ཉིད་ ཐོས་
ནས། །ཉན་དང་ལེན་པ་ལ་སོགས་ལ། །ཉན་པ་པོ་དེ་གུས་གྱུར་བས། །ཐོག་
མ་དགོས་པ་བརྗོད་པར་བྱ། །” ཞེས་དགོས་པ་བརྗོད་དགོས་པའི་རྒྱུ་མཚན་
སྟོན་ཡོད་པ་རེད། །
འདོར་ལེན། ཞེས་པའི་གོ་དོན་ནི། བརྩམས་བྱའི་ནང་དུ་བཞུགས་
པའི་འཚོ་བའི་དོན་རྐྱེན་དང་། མི་སྣའི་ ཕྱིའི་བྱ་འགུལ། བསམ་པའི་འགུལ་
བསྐྱོད་དག་མིའི་གཟུགས་ཀྱི་ཆེ་ཆུང་རིང་ཐུང་ལ་བལྟས་ཏེ་སྣམ་བུ་དྲས་གཅོད་
བྱེད་པ་བཞིན། རྩོམ་མཁན་གྱི་འོས་ཤིང་འཚམས་པའི་སྒོ་ནས་འདོར་ལེན་
འདེམས་གསེས་བྱེད་པའི་ཐབས་རྩལ་ཞིག་ལ་བཤད་པ་དང་།འདོར་ལེན་བྱེད་པ་
བརྒྱུད་དེ་ཚིག་གཅིག་སྣན་ན་མང་དྲགས་ཤིང༌། ཚིག་གཅིག་འཕྲི་ན་ཉུང་
333



དྲགས་པའི་ཚད་དུ་སླེབས་ནས་བརྗོད་བྱའི་བསྟན་དོན་གཏིང་ཟབ་ཅན་དུ་
གཏོང་དགོས་པ་དེ་ཡིན། །
སྒྲིག་བཀོད། ཅེས་པ་ནི་འདོར་ལེན་བྱས་ཟིན་པའི་འཚོ་བའི་དོན་རྐྱེན་
དང་མི་ སྣའི་ ཕྱིའི་བྱ་འགུལ་ དང་ནང་སེམས་ཀྱི་འགུལ་སྐྱོད། དེ་མིན་རྩོམ་
མཁན་གྱིས་ཐད་ཀར་བརྩེ་དུང་སྟོན་པ་དང་བཤད་པ་སྤེལ་བ་དེ་དག་བརྩམས་
ཆོས་སྤྱིའི་ནང་དུ་འོས་ཤིང་འཚམས་པར་སྒྲིགས་ཏེ། གཙོ་ཕལ་ གསལ་ཞིང་
གྲིམ་ལྷོད་ཟུང་འབྲེལ། རྒྱས་བསྡུས་འཚམས་པ། ཆ་འགྲིག་ཅིང་ཚགས་དམ་
པའི་བླང་བྱ་དང་མཐུན་པ་བྱེད་རྒྱུ་དེའོ། །དཔེར་ན་《མི་ལ་རས་པའི་རྣམ་
ཐར་》དེ་ཐུན་མོང་སྲིད་པ་འཇིག་རྟེན་པའི་མཛད་པ་གསུམ་དང་ཞི་བ་མྱ་ངན་
ལས་འདས་པའི་མཛད་པ་དགུ་ཞེས་གུང་སྒྲིག་སྟེ་ཧ་ཅང་གྲིམ་ཞིང་བསྡུས་ལ་ངོ་
མཚར་བ་ཞིག་བྱུང་ཡོད་པ་ལྟ་བུའོ། །
མཚམས་སྦྱོར། ཞེས་པ་ནི་སྒྲིག་བཀོད་བྱས་ཟིན་པའི་དོན་རྐྱེན་སོ་སོ་
དང་མི་སྣའི་ཕྱི་དང་ནང་གི་འགུལ་སྐྱོད། དེ་མིན་རྩོམ་མཁན་གྱི་བརྩེ་དུང་དང་
ཡིད་མཚོན་བཤད་པ་སོགས་ཕྱོགས་གཅིག་ཏུ་སྦྱར་བ་སྟེ་ཁབ་སྐུད་ཀྱི་འཚེམ་བུ་
འཚེམ་པ་བཞིན་ཕར་འབྲེལ་ཚུར་མཐུད་བྱེད་རྒྱུ་དེ་ཡིན། རྩོམ་མཁན་གྱི་རྒྱུ་ཆ་
སྣ་ཚོགས་ཕྱོགས་གཅིག་ཏུ་སྦྱོར་བའི་ཐབས་ནི་རྣམ་པ་སྣ་ཚོགས་ཡོད་དེ། ལ་
ལས་བརྗོད་བྱའི་དོན་གྱི་སྦྱོར། ལ་ལས་མི་སྣའི་གཤིས་རྒྱུད་ཀྱིས་སྦྱོར། ལ་ལས་
དྲང་མཐུད་ཀྱིས་སྦྱོར། ལ་ལས་ལྡོག་མཐུད་ཀྱིས་སྦྱོར། ལ་ལས་ཟུར་མཐུད་
ཀྱིས་སྦྱོར། ལ་ལས་སྐོར་མཐུད་ཀྱིས་སྦྱོར་བ་བཅས་ཡོད་དོ། ། །
སྒྲིག་གཞི་སྤྱིར་བཏང་བའི་རྩ་དོན་སྐོར།
བརྩམས་སྒྲུང་གི་སྒྲིག་གཞི་ནི་གཙོ་བོ་བྱུང་རིམ་གྱི་ཕྱི་རོལ་གྱི་མཚོན་བྱེད་
རྣམ་པ་ཞིག་ཡིན། རྩོམ་མཁན་གྱིས་མཚོན་བྱའི་ཡུལ་དེར་ངོས་འཛིན་དང་
334



རྒྱུས་ལོན་བྱས་པ་མི་འདྲ་ཞིང་། མཛེས་ རིག་ ཐོག་ གི་ལྟ་ཚུལ་ མི་ འདྲ་ བ།
མཚོན་བྱེད་ཀྱི་འདོད་མོས་མི་འདྲ་བ། གསར་རྩོམ་གྱི་གོམས་གཤིས་མི་འདྲ་བ་
ཡོད་རྐྱེན་སྒྲིག་གཞི་ལ་ཡང་རྣམ་པ་སྣ་ཚོགས་ཡོད་པ་ཞིག་ཡིན། འོན་ཀྱང་རྩོམ་
མཁན་གྱིས་ཐུན་མོང་མ་ཡིན་པའི་སྒྲིག་གཞི་འགོད་ཚུལ་ཇི་ལྟར་སྤྱད་པ་དང་།
སྒྲིག་གཞི་གང་དག་བཀོལ་སྤྱོད་བྱས་རུང༌། རང་རྟོགས་སམ་རང་རྟོགས་མ་
ཡིན་པའི་སྒོ་ནས་སྒྲིག་གཞིའི་སྤྱིར་བཏང་གི་རྩ་དོན་འགའ་ཞིག་བརྩི་སྲུང་བྱེད་
བཞིན་ཡོད་པ་རེད།
1 སྒྲིག་གཞིས་བརྗོད་དོན་གསལ་མཚོན་བྱེད་པའི་དགོས་མཁོར་བརྩི་
སྲུང་བྱེད་དགོས། །
རྩོམ་པ་པོས་སྒྲུང་གཏམ་ཞིག་གསར་རྩོམ་བྱེད་པའི་བརྒྱུད་རིམ་ནང་དུ་
ཐོག་མར་མཚོན་འདོད་པའི་བརྗོད་བྱ་གཏན་འཁེལ་བྱེད་དགོས་པ་དང་། དེ་
རྗེས་སྒྱུ་རྩལ་གྱི་སྒྲིག་གཞི་གཏན་འཁེལ་བྱེད་དགོས། སྔོན་མ་ནི་སྒྱུ་རྩལ་གྱི་སྒྲིག་
གཞི་གནས་ཐུབ་པའི་རྨང་གཞི་ཡིན་པ་དང༌། རྗེས་མ་ནི་སྒྱུ་རྩལ་གྱི་རྣམ་པར་
བརྟེན་ནས་དངོས་ཡོད་འཚོ་བ་མཚོན་པའི་ཐབས་ལམ་ཞིག་ཡིན། དེར་བརྟེན།
བརྗོད་དོན་ནི་རྩོམ་ཡིག་གི་བླ་སྲོག་ལྟ་བུ་ཞིག་ཡིན་རྐྱེན་ཐོག་མར་བརྗོད་དོན་གྱི་
དགོས་མཁོར་ གཞིགས་ ཏེ་ འདོར་ལེན་དང་ འདམས་ གསེས་བྱེད་ དགོས་ལ།
བརྗོད་དོན་གྱི་སྒྲིག་གཞིར་ཚོད་འཛིན་བྱེད་དགོས་པ་རེད། དེར་བརྟེན། རྩོམ་
མཁན་གྱིས་བརྩམས་ཆོས་སྒྲིག་གཞི་བཀོད་ཅིང་སྒྲིག་གཞིའི་རིགས་འདེམས་
གསེས་བྱེད་ཚེ་བརྗོད་བྱའི་ཚོད་འཛིན་དང་ལེན་བྱས་ཏེ། བརྗོད་བྱའི་བསྟན་
དོན་དམ་དུ་བཟུང་ནས་མཚོན་པར་བྱ་དགོས་པ་རེད། དཔེར་ན། སྐུ་ཞབས་
ལུའུ་ཞུན་གྱིས་མཛད་པའི་《 བཀྲ་ཤིས་བདེ་ལེགས་ཞུ་བ་》ཞེས་པ་དེའི་ནང་དུ་
བྱུང་རིམ་གྱི་འཕེལ་རྒྱས་ལ་གཞིགས་ན་ཞིང་ལིང་ཟའོ་ཤི་བའི་རྣམ་པ་དེ་བྱུང་
རིམ་གྱི་མཐའ་འབྲས་ཤིག་ཡིན། འོན་ཏེ། འབུར་དུ་ཐོན་ཞིང་གཏིང་ཟབ་
335



པའི་སྒོ་ནས་རང་སྟེང་དུ་འདུས་པའི་བརྗོད་བྱའི་བསྟན་དོན་མཚོན་པར་བྱེད་
ཆེད་ལྡོག་ཏེ་བརྗོད་པའི་རྣམ་པ་བཀོལ་ནས། སྲུ་མོ་ཞང་ལེན་ཤི་བའི་བྱུང་རིམ་
དེ་བརྩམས་སྒྲུང་གི་འགོར་སྤོས་ཤིང་ཁོ་མོ་ནི་མི་རྣམས་ཀྱིས་དགའ་སྤྲོའི་ངང་མ་
འོངས་པའི་བདེ་སྐྱིད་ཐོབ་པར་བཀྲ་ཤིས་བདེ་ལེགས་ཞུ་བའི་ཤོག་སྦག་འགས་
སྒྲའི་ནང་དུ་ཤི་རུ་བཅུག འདིའི་སྐྱོ་བའི་ཟློས་གར་གྱི་རྣམ་པ་རབ་བཏགས་
བྱས་པ་མ་ཟད། ད་དུང་སྲུ་མོ་ཞང་ལེན་ཅིའི་ ཕྱིར་དུ་ཤི་བའི་གནད་དོན་དེ་
མངོན་གསལ་དོད་པོས་ཀློག་པ་པོའི་མིག་ལམ་དུ་བཏོན་པ་དང་། མི་རྣམས་
ཀྱིས་དགའ་སྡུག་གི་ཚེ་གང་ལ་སེམས་འཁུར་མི་བྱེད་རང་དབང་མེད་པར་གྱུར་
ལ། དེ་བས་བཀས་བཀོད་རྒྱུད་འཛིན་གྱི་གུས་ལུགས་ཀྱི་ལས་ལ་བརྩོན་ཞིང་
རང་གཤིས་བཟང་བའི་ངལ་རྩོལ་པ་རྣམས་ཁྱུར་མིད་གཏོང་བའི་ནག་ཉེས་ཐེར་
འདོན་བྱེད་པའི་བརྗོད་དོན་མཚོན་པར་རྨང་གཞི་བརྟན་པོ་ཞིག་བཏིང་བ་རེད།
བརྗོད་བྱའི་དོན་གྱི་འགྱུར་ལྡོག་ལྟར་སྒྲིག་གཞི་ཡང་འགྱུར་ལྡོག་གཏོང་དགོས།
ཐོ་ཨེར་སི་ཐའེ་ཡིས་བརྩམས་པའི་《སླར་གསོ་》ཞེས་པའི་བརྩམས་སྒྲུང་དེ་དང་
ཐོག་བརྩམས་སྒྲུང་གི་བརྗོད་བྱའི་བསྟན་དོན་ནི་“ ནག་ཉེས་ལ་འགྱོད་སེམས་
སྐྱེད་མཁན་” ཞིག་མཚོན་པར་བྱེད་རྒྱུ་དེ་ཡིན་པས། བྱུང་རིམ་དང་སྒྲིག་གཞི་
གཉིས་ཡང་དེ་ལ་བལྟས་ཏེ་མི་སྣ་གཙོ་བོས་བཤད་པའི་ཚུལ་དུ་དཀྱུས་བཞིན་
བརྗོད་པའི་ཐབས་སྤྱད་བཞིན་ཡིན་མོད། ཕྱིས་སུ་ཁོང་གིས་བརྗོད་བྱའི་བསྟན་
དོན་ལ་བདེན་གྲུབ་ཀྱི་རིན་ཐང་མེད་པར་མཁྱེན་ནས་སླར་ཡང་ལོ་འགའི་རིང་
དཀའ་སྤྱད་སྡུག་རུས་བྱས་པར་བརྟེན་མཐར་སྤྱི་ཚོགས་ཀྱི་དོན་སྙིང་ཆེན་པོ་ལྡན་
པའི་བརྗོད་བྱའི་བསྟན་དོན་ཞིག་སྟེ། ཧྲ་ཧོང་སྒེར་གཅོད་ལམ་ལུགས་ལ་དགག་
རྒྱག་དང་ཁྲིམས་རར་སུན་འབྱིན་བྱེད་པ་དེའི་ཤུགས་ནས་ཧྲ་ཧོང་གི་རྒྱལ་ཁབ་
ལམ་ལུགས་ཀྱི་རྒྱུ་འབྲས་མིན་པའི་ཕྱོགས་དེ་སུན་འབྱིན་བྱས་པ་མཁྱེན་ཞིང༌།
དེ་མཚུངས་ སྒྲིག་ གཞིའི་ ཐབས་ གསར་ པ་ ཞིག་ ཀྱང་ རྙེད་ པས། ཁོང་ གིས་
336



གསུངས་པ་ལྟར་“ ཁྲིམས་རའི་ནང་གི་འདྲི་གཅོད་ནས་འགོ་བརྩམས་ན་ལེགས་
པ་དང༌། མྱུར་དུ་བཅའ་ ཁྲིམས་ཀྱི་རྫུན་གཏམ་དང་མི་དམངས་ཀྱིས་འདྲི་
གཅོད་བྱ་བ་དྲང་གཞག་ཡིན་དགོས་པའི་རེ་བ་སྟོན་ཚུལ་མཚོན་པར་བྱ་དགོས་”
ཞེས་པ་དེ་ཡིན།དེར་བརྟེན། སྔ་མའི་དཀྱུས་བཞིན་བརྗོད་པའི་སྒྲིག་གཞི་དེ་
ལྡོག་སྟེ་བརྗོད་པའི་སྒྲིག་གཞིར་འགྱུར་བ་རེད། དཔེར་ན། བོད་ཀྱི་གནའ་
རབས་རྩོམ་ཡིག་གི་བརྗོད་དོན་གཙོ་བོ་ནི་ “ བདེན་པ་བཞི་” ལ་སོགས་པའི་
སངས་རྒྱས་ཆོས་ལུགས་ཀྱི་ནང་དོན་ཡིན་པས་《གཞོན་ནུ་ཟླ་མེད་ཀྱི་གཏམ་
རྒྱུད་》དང་《མི་ལ་རས་པའི་རྣམ་ཐར་》སོགས་ལ་ལྟ་སྐབས་དེ་རྣམས་ཀྱི་ཕྱེད་
ཀ་ཡན་ཆད་ནི་སྡུག་བསྔལ་བདེན་པ་དང་། ཀུན་འབྱུང་བདེན་པ་སྟེ། སངས་
རྒྱས་ཆོས་ལུགས་ཀྱི་མི་ཚེའི་ལྟ་ཚུལ་མཚོན་པ་དང་ཕྱེད་ཀ་མན་ཆད་ནི་འགོག་
པའི་བདེན་པ་དང་ལམ་གྱི་བདེན་པ་སྟེ། སངས་རྒྱས་ཆོས་ལུགས་ཀྱི་མྱང་
འདས་ལྟ་ཚུལ་མཚོན་པ་དེ་ཡིན། དེའི་ཐོག་ནས་བོད་ཀྱི་སྔོན་བྱོན་མཁས་པ་
ཚོས་ཀྱང་རྩོམ་རིག་སྒྲིག་གཞིའི་གཞི་འཛིན་ས་ནི་བརྗོད་དོན་གཙོ་བོ་ཡིན་པ་
དང་། སྒྲིག་གཞིས་བརྗོད་དོན་གཙོ་བོ་མཚོན་པར་ཞབས་འདེགས་དང་བརྩི་
བཀུར་བྱེད་དགོས་པའི་རྩོམ་རིག་གི་ཆོས་ཉིད་དང་རྩ་དོན་ལ་བརྩི་སྲུང་བྱས་
ཡོད་པ་དེ་གསལ་པོར་མཚོན་ཡོད། བོད་ཀྱི་གནའ་རབས་རྩོམ་རིག་གི་སྒྲིག་
གཞི་དང་མི་སྣའི་གཤིས་ཀར་འགྱུར་ལྡོག་བྱུང་བའི་གོ་རིམ་སོགས་འདྲ་པོ་ཡོད་པ་
ནི་རྩོམ་རིག་གི་བརྗོད་དོན་གཙོ་བོས་གཏན་འཁེལ་བྱས་པ་ལས་རྩོམ་པ་པོས་
ཕན་ཚུན་ལད་ཟློས་བྱས་པ་ཞིག་མིན།
2མི་སྣའི་གཤིས་རྒྱུད་དང་ལས་དབང་གསལ་མཚོན་བྱ་རྒྱུར་སྲུང་བརྩི་
ཞུ་དགོས། །
མི་སྣ་གསར་བཟོ་བྱེད་པ་ནི་བརྩམས་སྒྲུང་གསར་རྩོམ་གྱི་སྙིང་པོ་ཡིན་
ཞིང༌། བྱུང་རིམ་གྱིས་མི་སྣ་འབྲི་བར་ཞབས་འདེགས་ཞུ་དགོས་པ་མ་ཟད། ཕྱི་
༥
337



རོལ་མཚོན་པའི་སྒྲིག་གཞི་ཡང་ངེས་པར་དུ་མི་སྣའི་གཟུགས་བརྙན་གསར་བཟོ་
བྱེད་རྒྱུར་ཞབས་འདེགས་ཞུ་དགོས། མི་སྣ་ནི་རྩོམ་འབྲི་བྱེད་པའི་ལྟེ་གནད་
ཡིན་པ་དང༌། མི་སྣར་ཡང་དམིགས་གསལ་གྱི་གཤིས་རྒྱུད་དང་ལས་དབང་
ལྡན་དགོས་པ་ཞིག་ཡིན། དེ་ལྟར་མི་སྣའི་གཤིས་རྒྱུད་དང་ལས་དབང་གཞིར་
བྱས་ཏེ་རྩོམ་ཡིག་གི་སྒྲིག་གཞིར་ཞིབ་དཔྱད་དང་བསམ་གཞིགས་བྱེད་དགོས་པ་
ཞིག་ཡིན་ནོ། ། །
3ཆ་ཚང་ཞིང་གཅིག་འདུ་ཞིག་ཡིན་དགོས།
སྒྲིག་གཞི་ནི་སྒྲུང་གཏམ་འགྲུབ་བྱེད་ཀྱི་རྒྱུ་རྐྱེན་ཞིག་ཡིན་པས་ངེས་པར་
དུ་ཆ་ཚང་བ་དང་འགྲིག་པ་དང་གཅིག་འདུ་ཞིག་ཡིན་དགོས། མའོ་ཏུན་གྱིས་
“ སྒྲིག་གཞི་ཞེས་པ་ནི་རྩོམ་གྱི་གཟུགས་གཞིར་ཟེར་བ་ཡིན། གཟུགས་གཞི་
ཞིག་ཡིན་ན། སྔ་ཕྱི་དང་གོང་འོག་ཚང་མ་ཆ་འགྲིག་པའམ། དོ་མཉམ་ཞིང་
གསོན་ཉམས་ལྡན་པ་ ཤིག་ཡིན་དགོས། ཆ་འགྲིག་པ་ནི་གཟུགས་གཞིའི་བྱེ་
བྲག་གི་མཛེས་པ་དང༌། སྤྱིའི་མཛེས་པ་ལ་བཤད་པ་ཡིན། ཡང་ན་གཟུགས་
གཞིའི་ཆ་ཤས་དང་ཆ་ཤས་ཅན་གྱི་ངེས་པར་དུ་འཇིགས་འགུལ་སྣོལ་ཞིང་སྲབ་
ཐུག་སྤེལ་མ་ཞིག་དགོས་ཤིང༌། བལྟས་ན་གོང་བུ་གཅིག་འགྱུར་ཡིན་ལ་ཀྱག་
ཀྱོག་གཅིག་ཀྱང་ཡིན་དགོས། དོ་མཉམ་ནི་གཟུགས་གཞིའི་ཕྱོགས་སོ་སོར་རང་
ཉིད་ཀྱི་རང་སྐྱ་འཕེར་བའི་རང་བཞིན་ལྡན་ཞིང་ཕན་ཚུན་གྱི་བར་ལ་གནོད་
འགལ་ཡང་མེད། ད་དུང་ཕན་ཚུན་ལ་གཞོགས་འདེགས་དང་ཕན་ཚུན་ལ་
འབྲེལ་བ་དམ་པོ་བྱེད་དགོས། གསོན་ཉམས་རང་བཞིན་ནི་གཟུགས་གཞིའི་
ཕྱོགས་ཆེ་ཆུང་གང་ཡིན་ཡང་ལྷག་འབྱུང་མི་རུང་ཞིང་ཆད་ན་སྒྲིག་གཞི་ཧྲིལ་པོའི་
ཡོན་ཏན་ལ་གནོད་སྐྱོན་ཤོར་འགྲོ། དཔེར་ན། རང་བྱུང་ཁམས་ཀྱི་སྲོག་ལྡན་
གྱི་ཕུང་གཟུགས་སྟེང་གི་ཡན་ལག་ཆེ་ཆུང་གང་རུང་ཞིག་བཅད་ན་སྲོག་ལྡན་དེ་
ཡ་མ་བརླ་རུ་འགྲོ་བ་དང་གཉིས་སུ་མ་མཆིས་སོ། །” (《 རིག་རྩལ་གསར་
338



རྩོམ་སྐོར་གླེང་བ་》)ཞེས་གསུངས་པ་ལྟར་རོ། །རྒྱའི་གནའ་རབས་ཀྱི་མཁས་
པས་རྩོམ་སྤྱིའི་མཛེས་པ་ལ་དམིགས་ཏེ་ “ ཁྱུང་གི་མགོ་དང་ཕག་གི་གྲོད་ཁོག
གཟིག་གི་མཇུག་མ་” ཞེས་དཔེ་འཇོག་བྱས་པ་དང་““ ཁྱུང་མགོ་ནི་ཟློས་གར་གྱི་
མགོ་དེ་ཁྱུང་ནང་བཞིན་མཛེས་ཤིང་ལྟ་ན་སྡུག་པ་ཞིག་ཡོང་བ་དང༌། ཕག་གི་
གྲོད་ཁོག་ནི་ཟློས་གར་གྱི་བར་དེ་ཕག་གྲོད་ནང་བཞིན་རྒྱུགས་ཤིང་ཟིལ་ཆེ་བ་
དང་གཟིག་གི་མཇུག་མ་ནི་ཟློས་གར་གྱི་མཇུག་དེ་གཟིག་རྔ་ནང་བཞིན་ནུས་
ཤུགས་ལྡན་ཞིང་སྐད་གསེང་ཆེ་བ་ཞིག་ཡིན་དགོས།” (《 གློག་བརྙན་འཁྲབ་
གཞུང་འབྲི་བའི་སྐོར་གྱི་གནད་དོན་འགའ་》)ཞེས་བཏོན་པ་དེ་ནི་བརྩམས་
སྒྲུང་གི་སྒྲིག་གཞི་ལ་ཡང་འོས་ཤིང་འཚམས་པ་ཞིག་ཡིན་ནོ། །
4)རྩོམ་ཡིག་བལྟ་ཀློག་བྱེད་པའི་མི་རིགས་ཀྱི་གོམས་གཤིས་དང་འོས་
མཐུན་བྱེད་དགོས། །
མི་རྣམས་ཀྱིས་མཛེས་དཔྱོད་ཀྱི་ལག་ལེན་ཁྲོད་དུ་སྒྲིག་གཞི་ལ་ཡོད་པའི་
དགའ་ཁ་འཁྱེར་ཕྱོགས་ཤིག་དང་ཅུང་ཟད་གཏན་ཆགས་ཡིན་པའི་མི་རིགས་ཀྱི་
བསམ་པའི་ལོངས་སྤྱོད་དང་གོམས་གཤིས་ཀྱི་བླང་བྱ་ཞིག་ཡོད་ལ། དེ་མིན་
རྩོམ་ལུས་མི་འདྲ་བར་སྒྲིག་གཞི་བཀོལ་སྤྱོད་བྱེད་ཐབས་ཀྱང་མི་འདྲ་བ་རེ་ཡོད་
པ་ཡིན་ནོ། །
གསུམ་པ། བྱུང་ རིམ་ དང་ སྒྲིག་ གཞིའི་ འབྲེལ་ བ་ དང་
ཁྱད་པར་སྐོར། །
སྒྲིག་གཞི་དང་བྱུང་རིམ་ནི་བརྩམས་སྒྲུང་འགྲུབ་བྱེད་ཀྱི་རྒྱུ་མེད་དུ་མི་
རུང་བ་གཉིས་ཡིན་ཞིང་དེ་གཉིས་ཀྱི་བར་ལ་སྣང་མེད་བྱེད་མི་རུང་བའི་ཁྱད་
པར་ཡོད་དེ། ཐོག་མར་སྒྲིག་གཞིས་བཀོད་སྒྲིག་བྱས་པའི་རིགས་ནི་བྱུང་རིམ་
ལས་ཆེ་ཞིང། སྒྲིག་གཞིས་བྱུང་རིམ་བཀོད་སྒྲིག་བྱེད་ལ་ད་དུང་བྱུང་རིམ་མ་
339



ཡིན་པའི་ རིགས་ ཀྱང་ བཀོད་ སྒྲིག་ བྱེད་ དགོས་ པའི་ ཕྱིར་ རོ། ། དཔེར་ན།
གནའ་རབས་ཀྱི་རྩོམ་ཡིག་ནང་ཕལ་ཆེར་སྔོན་འགྲོ་ལྟ་བུའི་སྙན་ཚིག་ཤོ་ལོ་ཀ་
འགའ་རེ་བྲིས་ཤིང་། དེའི་ནང་དུ་ ཤིས་བརྗོད་དང་རྩོམ་པར་དམ་བཅའ་བ་
སོགས་ཡོད། དེ་དག་སྒྲུང་གི་བྱུང་རིམ་མ་ཡིན་ལ་བྱུང་རིམ་དངོས་དང་འབྲེལ་
བའང་མེད་པས་དེ་ནི་བྱུང་རིམ་མ་ཡིན་པའི་རིགས་སུ་གཏོགས་མོད། འོན་
ཀྱང་བརྩམས་ཆོས་སྤྱི་ལ་མཚོན་ན་མེད་དུ་མི་རུང་བ་ཞིག་ཡིན། དེ་གཉིས་ཀྱི་
ཁྱད་པར་གཙོ་བོ་འདི་འདྲ་འགའ་ཞིག་ཡོད་པ་སྟེ། །
1. བྱུང་རིམ་ནི་མི་སྣའི་གཤིས་རྒྱུད་འཕེལ་འགྲུབ་ཀྱི་ལོ་རྒྱུས་ཤིག་ཡིན་
རྐྱེན་རྩོམ་ཡིག་གི་བརྗོད་དོན་འགྲུབ་བྱེད་ཀྱི་རྒྱུ་ཆ་ཞིག་ཡིན་པ་དང་སྒྲིག་གཞི་ནི་
སྒྱུ་རྩལ་གྱི་བྱེད་ཐབས་ཤིག་ཡིན་པ་དང་། དེ་ནི་རྩོམ་ཡིག་གི་ཕྱིའི་རྣམ་པའི་རྒྱུ་
ཆ་ཞིག་ཡིན། དེ་གཉིས་ཀྱི་འབྲེལ་བ་ནི་སྒྲིག་གཞིས་བྱུང་རིམ་འཕེལ་རྒྱས་ཀྱིས་
དགོས་མཁོར་བསྟུན་དགོས་ལ། བྱུང་རིམ་ཡང་སྒྲིག་གཞི་ངེས་ཅན་ཞིག་ལ་
བརྟེན་ནས་མཚོན་དགོས་པ་ཞིག་ཡིན། །
2. བྱུང་རིམ་དང་སྒྲིག་གཞིའི་ཁྱད་པར་མངོན་གསལ་དོད་པོ་ཞིག་ནི་
རྩོམ་རིག་གི་ལུས་མི་འདྲ་བ་མཐའ་དག་གི་ནང་དུ་སྒྲིག་གཞི་ཡོད་པ་ཞིག་ཡིན། །
འོན་ཏེ། རྩོམ་ཡིག་མཐའ་དག་གི་ནང་དུ་བྱུང་རིམ་ཡོད་པའི་ངེས་པ་མེད།
དཔེར་ན། སྙན་ཚིག་ཐུང་གྲས་དང་ལྷུག་རྩོམ་སོགས་ལ་སྒྲིག་གཞི་ཡོད་པ་ལས་
བྱུང་རིམ་མེད་པ་ལྟ་བུའོ། །
3. རྩོམ་ཡིག་གི་ནང་དུ་སྒྲིག་གཞི་ནི་བྱུང་རིམ་ལས་ཆེ་བ་ཡོད་པ་ཞིག་
ཡིན། སྒྲིག་གཞིས་རྩོམ་ཡིག་གི་ནང་དོན་མཐའ་དག་བཀོད་སྒྲིག་བྱེད་དགོས་
པ་དང་། འོན་ཏེ། རྩོམ་ཡིག་གི་ནང་དོན་མཐའ་དག་བྱུང་རིམ་གྱི་ནང་དུ་
བཀོད་སྒྲིག་བྱེད་ཐུབ་པ་ཞིག་མ་ཡིན། རྒྱུ་མཚན་ནི་རྩོམ་ཡིག་ཅིག་གི་ནང་དུ་ད་
དུང་ཤིས་བརྗོད་དང་དམ་བཅའ་བ་མཇུག་ སྨོན། རྩོམ་པ་པོའི་གླེང་མོལ།
340



གསལ་བཤད། བར་འཇུག་གི་གཏམ། ངལ་གསོའི་ཚིག ཡུལ་ལྗོངས་འབྲི་བ་
སོགས་བྱུང་རིམ་གྱི་ཁོངས་སུ་མི་གཏོགས་པའི་གྲུབ་བྱ་ཞིག་ཡིན། དཔེར་ན་
《ཨན་ན་ · ཁ་ལེ་ཉི་ན་》ཞེས་པའི་རྩོམ་འགོར་“ བདེ་སྐྱིད་ལྡན་པའི་ཁྱིམ་ཚང་
ནི་ཕལ་ཆེར་འདྲ་མཚུངས་ཡིན་ལ། ལས་ངན་པའི་ཁྱིམ་ཚང་སྡུག་པོ་རྣམས་ནི་
སོ་སོ་རང་རང་གི་སྡུག་བསྔལ་རེ་ཡོད་ཅེས་པའི་གླེང་མོལ་དང་《གཞོན་ནུ་ཟླ་
མེད་ཀྱི་གཏམ་རྒྱུད་》གི་རྩོམ་འགོར་ “ ཟབ་གསལ་ཡེ་ཤེས་མཆོག་གི་མེ་ལོང་
ཆེར། ། ཤེས་ བྱར་ སྲིད་ རྣམས་ གཟུགས་ བརྙན་ ཡོངས་ རྫོགས་ པ། ། རབ་
འབྱམས་རྒྱལ་ཀུན་ཡབ་གཅིག་བཅུ་དྲུག་གི །ལང་ཚོའི་དཔལ་འབར་སྨྲ་བའི་
རྒྱལ་པོས་སྐྱོང་། །མཐོང་ཐོས་དྲན་དང་རེག་པའི་ཆ་ཙམ་གྱིས། །ངག་ལ་མི་
ཟད་བདུད་རྩིའི་འདོད་འཇོའི་གཏེར། །རྡོ་རྗེ་དབྱངས་ཀྱི་རྣལ་མོ་མཚོ་ལྡན་
མ། །ཆོས་ཀྱི་འཁོར་ལོའི་པད་མོར་དགྱེས་པར་རོལ། །མི་ཕྱེད་དད་པས་ཕྱག་
རྒྱས་རབ་བཅིངས་ནས། །མོས་གདུང་དབྱངས་ ཀྱི་ང་རོས་ གསོལ་འདེབས་
བུར། །བློ་དང་སྤོབས་པའི་མཆོག་སྦྱིན་འབད་མེད་དུ། །སྩོལ་བར་མཛད་པའི་
ཐུགས་རྗེས་རྨད་དུ་བྱུང༌། །ཤེས་རབ་ལྷ་རྣམས་ཐུགས་རྗེའི་བྱིན་ཆེན་པོས། །
ཡོངས་སུ་བསྐྱངས་ན་རྨོངས་རྟུལ་ངག་ལས་ཀྱང༌། །སྙན་འཇེབས་ལེགས་པར་
བཤད་པའི་རོལ་མོ་ནི། །འཁྲོལ་བའི་མཐུ་དང་ནུས་པར་ངེས་རབ་ཞུགས། །”
ལྟ་བུ་དང་《སྐལ་བཟང་མེ་ཏོག་》ལས་ངལ་གསོའི་ཚིགས་སུ་བཀོད་པ། འཇིག་
རྟེན་བྱ་གཞག་ཟིན་དུ་མེད་པ་ནི། །རླུང་གིས་དེད་པའི་རྒྱ་མཚོའི་རླབས་དང་
མཚུངས། །མ་རུང་རྐྱེན་ངན་གློ་བུར་གློ་བུར་ལྡང་། །” ལྟ་བུ་ནི་རྩོམ་ཡིག་གི་
སྒྲིག་གཞི་ཡིན་པ་ལས་བྱུང་རིམ་མ་ཡིན་པའི་ཕྱིར་རོ། །
(《 གངས་ལྗོངས་རིག་གནས་》2000ལོའི་དུས་དེབ་གསུམ་པའི་ཐོག་འཁོད།)
341



རྩོམ་རིག་གི་མི་རིགས་རང་བཞིན་
སྐོར་མདོ་ཙམ་བརྗོད་པ།
འཛམ་གླིང་རྩོམ་རིག་གི་གཏེར་མཛོད་ནང་དུ་མི་རིགས་ཁག་གི་རྩོམ་
རིག་གི་སྲོལ་རྒྱུན་མི་འདྲ་བར་བརྟེན་རྩོམ་རིག་གི་ཉམས་འགྱུར་ལ་ཡང་ཁྱད་
པར་ཆེན་པོ་ཡོད། མི་རིགས་ཀྱི་རྩོམ་རིག་ཉམས་འགྱུར་དེ་ནི་ལོ་ངོ་སྟོང་ཕྲག་
རིང་རིམ་བཞིན་གྲུབ་པའི་རིག་གནས་དང་སེམས་ཁམས་ཀྱི་ཉིང་ཁུ་ལྟ་བུ་ཞིག་
ཡིན་པ་མ་ཟད། དུས་ཡུན་རིང་པོའི་འབད་བརྩོན་བརྒྱུད་དེ་འཕེལ་རྒྱས་དང་
ཕུན་སུམ་ཇེ་ཚོགས་སུ་ཕྱིན་པ་ཞིག་ཡིན། རྩོམ་རིག་སྒྱུ་རྩལ་ཇི་འདྲ་ཞིག་ཡིན་
ནའང་འཛམ་གླིང་རྩོམ་རིག་གི་འབྲི་ཚུལ་ལམ་ཆགས་སྟངས་ཀྱི་ནང་དུ་རྩོམ་རིག་
གཞན་གང་ཞིག་གི་ཚབ་གཏན་ནས་བྱེད་མི་ཐུབ་པར་རང་བདག་གི་གདན་
ཐོབ་ཅིག་ཡོད། རང་ཉིད་ལ་གདན་ཐོབ་ཅིག་ཡོད་ཚེ་དེར་ཐུན་མོང་མ་ཡིན་
པའི་རྩོམ་རིག་སྒྱུ་རྩལ་གྱི་ཉམས་འགྱུར་དང་ཁྱད་ཆོས་མངོན་གསལ་དོད་པོ་ཞིག་
ཡོད་པ་རེད། མར་ཁེ་སི་རིང་ལུགས་ཀྱི་ལྟ་ཚུལ་དུ་མི་རིགས་ནི་ལོ་རྒྱུས་ཀྱི་ཐོག་
རིམ་བཞིན་གྲུབ་པ་ཞིག་དང་། སྤྱི་ཚོགས་མི་འདྲ་བའི་འཕེལ་རྒྱས་ཀྱི་བརྒྱུད་
རིམ་ནང་མི་རྣམས་ཀྱི་མི་འདྲ་བའི་ཐུན་མོང་གི་ས་ཁོངས། ཐུན་མོང་གི་དཔལ་
འབྱོར་དང་འཚོ་བ། ཐུན་མོང་གི་རིག་གནས་ཐོག་ནས་མཚོན་པའི་ཐུན་མོང་
གི་སེམས་ཁམས་དང་ངོ་བོ་ལྡན་པ་ཞིག་ཡིན། ལོ་རྒྱུས་ཀྱི་དུས་རབས་རིམ་བྱུང་
དུ་བྱུང་བའི་རྩོམ་རིག་སྒྱུ་རྩལ་གྱི་རྩོམ་ཡིག་ལ་ཡང་མི་རིགས་རང་ཉིད་ཀྱི་ཁྱད་
342



ཉམས་མངོན་གསལ་དོད་པོ་ཞིག་ཡོད། ང་ཚོས་མི་རིགས་ཕན་ཚུན་གྱི་འབྲེལ་
བའི་ཕྱོགས་ནས་བལྟས་ན་མི་རིགས་ཇི་འདྲ་ཞིག་ཡིན་རུང་མི་རིགས་དེ་གའི་སྒྱུ་
རྩལ་དང་མི་རིགས་གཞན་གྱི་རྩོམ་རིག་སྒྱུ་རྩལ་དཔྱད་བསྡུར་བྱས་ཚེ་མི་རིགས་
ཚང་མར་རང་ཉིད་ལ་ཐུན་མོང་མ་ཡིན་པའི་ཁྱད་ཆོས་ཡོད་པ་མ་ཟད། ཁྱད་
ཆོས་དེ་དག་གིས་མི་རིགས་གཞན་གྱི་རྩོམ་རིག་སྒྱུ་རྩལ་གྱི་དབྱེ་བ་དེ་རང་ཤུགས་
སུ་མངོན་གསལ་དོད་པོ་ཞིག་ཕྱེ་ཐུབ་ཀྱི་ཡོད། དེ་ནི་སི་ཏ་ལིན་གྱིས་“ རྩོམ་རིག་
སྒྱུ་རྩལ་གྱི་མི་རིགས་ཀྱི་ཁྱད་ཆོས་དེ་ནི་མི་རིགས་རེ་རེ་བཞིན་གྱིས་ཁྱོན་ཡོངས་་
ནས་འཛམ་གླིང་གི་རིག་གནས་གཏེར་མཛོད་ལ་ལེགས་སྐྱེས་འབུལ་བ་དང་།
ཁོ་ཚོས་རིན་ཆེན་གཏེར་མཛོད་དེ་འཐུས་སྒོ་ཇེ་ཚང་དུ་གཏོང་བ་དང་ཕུན་སུམ་
ཚོགས་སུ་གཏོང་གི་ཡོད་པ་རེད་” ཅེས་གསུངས་པ་ལྟར་རོ། །
མིའི་རིགས་ཀྱི་སྤྱི་ཚོགས་འཕེལ་རྒྱས་འགྲོ་བའི་ལོ་རྒྱུས་ཀྱི་དུས་རིམ་ནང་
འཛམ་གླིང་མི་ རིགས་ ཁག་ གི་ཆབ་སྲིད་ དཔལ་ འབྱོར་ གྱི་ གནས་ཚུལ་ དང༌།
སྐད་ཡིག ཡུལ་སྲོལ་གོམས་གཤིས་དང་ས་ཁམས་ཀྱི་ཁོར་ཡུག་སོགས་མི་འདྲ་
བའི་ཁྱད་པར་མངོན་གསལ་དོད་པོ་ཞིག་ཡོད་ པ་ རེད། ཁྱད་ པར་དེས་མི་
རིགས་ཁག་གི་རྒྱུན་རིང་གི་ལོ་རྒྱུས་འཕེལ་རྒྱས་འགྲོ་བའི་བརྒྱུད་རིམ་ནང་དུ་ལོ་
རྒྱུས་དང༌། སྲོལ་རྒྱུན་གྱི་རིག་གནས་དང་སྤྱི་ཚོགས་ཀྱི་འཚོ་བ་སྐྱེལ་ཚུལ་མི་འདྲ་
བའི་ཁྱད་ཆོས་དེ་གྲུབ་པ་རེད། རྩོམ་རིག་སྒྱུ་རྩལ་གྱི་མི་རིགས་ཁྱད་ཆོས་དེ་ནི་མི་
རིགས་སོ་སོའི་ལོ་རྒྱུས་དང༌། སྲོལ་རྒྱུན་གྱི་རིག་གནས་དང་སྤྱི་ཚོགས་ཀྱི་འཚོ་
བའི་ཁྱད་ཆོས་དེ་རྣམས་རྩོམ་རིག་སྒྱུ་རྩལ་གྱི་རྩོམ་ཡིག་གསར་རྩོམ་བྱེད་སྐབས་
མཚོན་པར་བྱས་པའི་ཞིབ་ཕྲའི་གནས་ཚུལ་དེ་ཡིན་པ་མ་ཟད་དུས་ཡུན་རིང་
པོའི་ནང་དུ་རྩོམ་རིག་གསར་རྩོམ་བྱེད་པའི་ལག་ལེན་དངོས་ཀྱི་ནང་ནས་རིམ་
བཞིན་གྲུབ་པ་དང་འཕེལ་རྒྱས་ཕྱིན་པ་ཞིག་ཡིན། སི་ཏ་ལིན་གྱིས་“ མི་རིགས་
ཁག་ཕན་ཚུན་མི་འདྲ་བ་དེ་ཚོའི་འཚོ་བའི་ཆ་རྐྱེན་མི་འདྲ་བ་ཙམ་གྱིས་གྲུབ་པ་མ་
343



ཟད། མི་རིགས་ཀྱི་རིག་གནས་ཁྱད་ཆོས་མཚོན་པའི་ཡིད་ཤེས་རྣམ་པ་མི་འདྲ་
བའི་དབང་གིས་ཀྱང་གྲུབ་པ་ཡིན་” 7 ཞེས་གསུངས་པ་དང༌། དེ་ནི་མི་རིགས་
ཁག་གི་མི་འདྲ་བའི་ཆ་དེ་དངོས་པོའི་འཚོ་བ་དང་དཔལ་འབྱོར་གྱི་ཆ་རྐྱེན་
སོགས་མི་འདྲ་བ་ཙམ་གྱིས་ཟད་པ་མིན་པར་ད་དུང་མི་རིགས་ཀྱི་རིག་གནས་
ཁྱད་ཆོས་མཚོན་པའི་ཡིད་ཤེས་རྣམ་པའི་ཐད་ཕན་ཚུན་མི་འདྲ་བ་དང༌། མི་
རིགས་གང་ཞིག་གི་རྩོམ་རིག་ཡིན་རུང་ཚང་མར་མི་རིགས་གཞན་དང་མི་འདྲ་
བའི་ཁྱད་ཆོས་དེ་རིགས་ནི་མི་རིགས་དེ་གའི་རྒྱུན་རིང་གི་ལོ་རྒྱུས་འཕེལ་རིམ་
ནང་དུ་གྲུབ་པ་ཞིག་དང་། དེ་ནི་སི་ཏ་ལིན་གྱིས་ “ ཐུན་མོང་གི་སྐད་རིགས་
དང༌། ཐུན་མོང་གི་ས་ཁོངས། ཐུན་མོང་གི་དཔལ་འབྱོར་འཚོ་བ། ཐུན་མོང་
གི་རིག་ གནས་ ཐོག་ནས་མཚོན་ པའི་ ཐུན་མོང་ གི་ སེམས་ ཁམས་ངོ༌ བོ་དེ་
རེད་” ? ཅེས་གསུངས་པ་ལྟར་རོ། །
1. རྩོམ་རིག་སྒྱུ་རྩལ་གྱི་མི་རིགས་ཀྱི་ཁྱད་ཆོས་དེ་རྩོམ་རིག་གི་བརྗོད་
དོན་ནས་མཚོན་པ་མ་ཟད། རྩོམ་རིག་གི་རྣམ་པའི་ཐོག་ནས་ཀྱང་མཚོན་ཐུབ།
མི་རིགས་ཁག་ཚང་མའི་རྩོམ་རིག་སྒྱུ་རྩལ་ནི། མི་རིགས་དེ་གའི་སྤྱི་
ཚོགས་ཀྱི་འཚོ་བ་མཚོན་པར་བྱེད་རྒྱུ་དེ་གཙོ་གནད་དུ་འཇོག་པ་ཞིག་ཡིན་ཞིང་།
མི་རིགས་ཁག་གི་སྤྱི་ཚོགས་ཀྱི་འཚོ་བའི་ནང་དོན་མི་འདྲ་བ་དང་། ཁོར་ཡུག་གི་
ཆ་རྐྱེན་མི་འདྲ་བ། ཡུལ་ སྲོལ་ དང་ འདྲིས་ པའི་ གོམས་ གཤིས་མི་འདྲ་བ།
སེམས་ཁམས་ཀྱི་ཁྱད་ཆོས་མི་འདྲ་བ་བཅས་ལ་བརྟེན་མི་རིགས་སོ་སོའི་རྩོམ་
རིག་སྒྱུ་རྩལ་ཡང་རང་བཞིན་དུ་མི་རིགས་དེ་གའི་ཁྱད་ཆོས་མངོན་པར་གསལ་
བ་ཞིག་ཡོད། དེང་རབས་ཀྲུང་གོའི་རྩོམ་གཞུང་རིག་པ་མཁས་ཅན་ཀྲོའུ་ཡང་
གིས་དོན་དངོས་ཐོག་རྣམ་པའི་གནད་དོན་ནི་ ཤིན་ཏུ་གལ་ཆེ་བ་ཞིག་ཡིན།
ལྷག་པར་དུ་སྒྱུ་རྩལ་གྱི་ངོས་ནས་བཤད་ན་དེ་ལྟར་ཡིན། ནང་དོན་དང་རྣམ་པ་
ནི་བྱ་དངོས་གཅིག་འགྲུབ་པར་བྱ་བའི་ཕྱོགས་གཉིས་ཡིན་ཏེ་འཛམ་གླིང་ཐོག་
344



ནང་དོན་མི་ལྡན་པའི་རྣམ་པ་དང་རྣམ་པ་མེད་པའི་ནང་དོན་ཞིག་གཏན་ནས་
མེད། འོན་ཀྱང་སྒྱུ་རྩལ་ལ་མཛེས་ཁྱད་ལྡན་པའི་རྣམ་པ་དང་ཐུན་མོང་མ་ཡིན་
པའི་ཉམས་འགྱུར་གང་ལ་དེ་འཚམས་ ཤིག་མེད་ན་སྒྱུ་རྩལ་ གྱི་དོན་དངོས་
ལེགས་པོ་ཞིག་ཡོང་མི་ཐུབ། སྒྱུ་རྩལ་གྱི་རྣམ་པ་རིགས་གཅིག་ཚང་མར་ལྟོས་
བཅས་ཀྱི་རང་ཚུགས་རང་བཞིན་དང་ལོ་རྒྱུས་ཀྱི་རྒྱུན་མཐུད་རང་བཞིན་ཡོད་
ཅིང་ལོ་ཟླ་མང་པོའི་རིང་རྒྱུན་མཐུད་དེ་མང་ཚོགས་ཀྱི་ལོངས་སྤྱོད་གོམས་གཤིས་
རྩ་ཟབ་སྡོང་བརྟན་དུ་གྱུར་ཞིང༌། རྩོམ་རིག་གི་ལོ་རྒྱུས་དང་སྒྱུ་རྩལ་གྱི་ལོ་རྒྱུས་
དེབ་ཐེར་ཞིག་ལ་མཚོན་ན་དེ་ནི་སྒྱུ་རྩལ་གྱི་རྣམ་པ་འཕེལ་རྒྱས་འགྲོ་བའི་ལོ་རྒྱུས་
ཤིག་ཡིན། ཞེས་བཤད་ཀྱང་ཆོག དུས་རབས་ནི་མདུན་དུ་འཕོ་བཞིན་ཡོད་
པས་སྒྱུ་རྩལ་གྱི་རྣམ་པ་ཡང་འགྱུར་ལྡོག་ངེས་ཅན་ཞིག་མི་གཏོང་ཐབས་མེད་
ཡིན། འོན་ཀྱང་འགྱུར་ལྡོག་ཇི་ལྟར་བཏང་ཡང་དེའི་ཐོག་མའི་ལོ་རྒྱུས་ཀྱི་འབྲེལ་
བ་དང་ཁ་འཕྲལ་མི་རུང་” 3 ཞེས་གསུངས། རྩོམ་རིག་སྒྱུ་རྩལ་ལ་མི་རིགས་ཀྱི་
ཁྱད་ཆོས་ལྡན་ པར་བྱེད་པར་རྩོམ་རིག་གི་མི་རིགས་ཁྱད་ཆོས་མཚོན་པའི་
བརྩམས་བྱའི་ནང་དོན་དང་བརྩམས་བྱའི་རྣམ་པ་གཉིས་ལ་བརྟེན་དགོས། དེ་
ཉིད་ནི་རྩོད་སྒྲུབ་ཀྱི་གཅིག་གྱུར་ཡིན། ནང་དོན་ངེས་ཅན་ཞིག་རྣམ་པ་ངེས་
ཅན་ཞིག་ལ་བརྟེན་ནས་མཚོན་དགོས་པ་དང༌། རྣམ་པ་དེ་ཡང་ནང་དོན་ངེས་
ཅན་ཞིག་ལ་བརྟེན་དགོས་པ་རེད། དེ་ལྟར་རྩོམ་རིག་སྒྱུ་རྩལ་གྱི་མི་རིགས་ཀྱི་
ཁྱད་ཆོས་དེ་བརྩམས་བྱའི་བརྗོད་དོན་ལ་མི་རིགས་ཀྱི་ཐུན་མོང་མ་ཡིན་པའི་
ཁྱད་ཆོས་ལྡན་དགོས་པ་མ་ཟད། བརྩམས་བྱའི་རྣམ་པར་ཡང་མི་རིགས་ཀྱི་
ཁྱད་ཆོས་ལྡན་དགོས་པ་ཡིན། རྩོམ་རིག་སྒྱུ་རྩལ་གྱི་མི་རིགས་ཀྱི་ཁྱད་ཆོས་དེ་
རྩོམ་ཡིག་ནང་ནས་མཚོན་པར་བྱས་པའི་སྤྱི་ཚོགས་ཀྱི་འཚོ་བའི་བརྗོད་དོན་
ལྡན་དགོས་པ་ཡིན་ལ། རྩོམ་པ་པོས་སྤྱི་ཚོགས་ཀྱི་འཚོ་བ་མཚོན་པར་བྱས་པ་དེ་
དག་ལ་རང་ངོས་ཀྱི་ཞིབ་བརྟག་དང་གདེང་འཇོག་བྱས་པ་དེའི་ཐོག་ནས་ཀྱང་
345



གསལ་ཐུབ་པ་མ་ཟད། རྩོམ་པ་པོས་རྩོམ་ཡིག་གསར་རྩོམ་བྱེད་པའི་ནང་དུ་མི་
རིགས་ཀྱི་སེམས་ཁམས་དང་སྙིང་སྟོབས། ཉམས་འགྱུར། གཤིས་རྒྱུད་བཅས་
ཀྱི་ཐོག་ནས་མི་རིགས་དེ་གའི་དམིགས་བསལ་གྱི་ཡིད་ཤེས་མཚོན་པ་ཞིག་ཡིན་
པས་དེ་དག་ནི་མི་རིགས་དེའི་ཆབ་སྲིད་དང་དཔལ་འབྱོར་གྱི་འཚོ་བའི་ནང་ནས་
བྱུང་བའི་ཐོན་རྫས་ཤིག་ཡིན། སྤྱི་ཚོགས་ཀྱི་འཚོ་བ་མི་འདྲ་བའི་དབང་གིས་
རང་རྒྱལ་ལ་མཚོན་ན་རྒྱ་རིགས་ དང་ བོད་ རིགས། སོག་རིགས། ཡུ་གུར་
རིགས། ཁྲའོ་ཞན་རིགས་སོགས་མི་རིགས་དེ་དག་གི་རྩོམ་རིག་སྒྱུ་རྩལ་གྱི་ཐོག་
ནས་མཚོན་པའི་སྤྱི་ཚོགས་ཀྱི་འཚོ་བའི་ཉམས་འགྱུར་དང་ཁྱད་ཆོས་སོགས་ཚང་
མར་མི་འདྲ་བ་རེ་ཡོད་ལ། བརྩམས་དེབ་གཅིག་ལ་མཚོན་ན་ཡང་ས་ཕྱོགས་མི་
འདྲ་བ་དང་མི་རིགས་མི་འདྲ་བའི་དབང་གིས་བརྩམས་དེབ་དེར་རང་བཞིན་དུ་
མི་རིགས་དེ་གའི་ཉམས་འགྱུར་མང་ཉུང་ལ་མི་ལྟོས་པ་ཞིག་མཉམ་བསྲེས་བྱས་
ཡོད། དཔེར་ན་《 གླིང་གེ་སར་རྒྱལ་པོའི་སྒྲུང་》ནི་སྔར་ནས་དར་ཁྱབ་ཆེ་ཞིང་
བོད་ལྗོངས་དང༌། མཚོ་སྔོན། ཀན་སུའུ། ཟི་ཁྲོན། སོག་པོ། ཡུ་གུར་རིགས་
སོགས་པའི་ས་གནས་ཀུན་ལ་ཁྱབ་ཡོད་པ་དང་། རྒྱལ་ཁབ་ཕྱི་རུ་ཡང་སྔ་རྗེས་སུ་
རྒྱ་གར་དང༌། དབྱིན་ཇི། རི་པིན། འཇར་མན། ཨུ་རུ་སུ། བལ་ཡུལ།
འབྲུག་ཡུལ། ལ་དྭགས། ཧྥ་རེན་སི། དབྱི་ལང་སོགས་སུ་ཁྱབ་ཡོད་པ་མ་ཟད།
ཁོ་ཚོའི་ཡི་གེ་མི་ཉུང་བ་ཞིག་ལ་བསྒྱུར་ཡོད། སྤྱིར་གེ་སར་རྒྱལ་པོའི་མཚན་ཡང་
གེ་སར་དམག་གི་རྒྱལ་པོ། ཁྲོམ་གེ་སར། གླིང་སེང་ཆེན་གེ་སར་རྒྱལ་པོ། འ་
གླིང་གེ་སར། འ་དཔེ་གེ་སར་སོགས་འབོད་པ་དང༌། བོད་སྐད་ནང་གེ་སར་
རྒྱལ་པོ་ཟེར་བ་དེ་སོག་སྐད་ཀྱི་ནང་དུ་གེ་སར་རྗེ་བོ་དང་། པུ་ལི་ཡ་ཐེ་སོག་
རིགས་ས་ཁུལ་དུ་འ་དཔེ་གེ་སར་ཞེས་འབོད་པ་དང༌། བོད་རིགས་ས་ཁུལ་དུ་
སྤྱིར་གེ་སར་རྒྱལ་པོའི་སྒྲུང་དར་ཁྱབ་ཆེ་ཡང་མུ་ལི་བོད་རིགས་རང་སྐྱོང་རྫོང་དུ་
ཁྲོམ་གེ་སར་རྒྱལ་པོའི་སྒྲུང་དར་ཁྱབ་ཆེ་བ་དང་སི་ཁྲོན་ཁོངས་ཡིན་དབུ་རྫོང་
346
-



པད་མ་བོད་རིགས་ས་ཁུལ་དུ་འ་གླིང་གེ་སར་རྒྱལ་པོའི་སྒྲུང་དར་ཁྱབ་བྱེད་ཀྱི་
ཡོད་པ་དང་ཡུན་ནན་བདེ་ཆེན་རྫོང་དུ་《 འཛམ་གླིང་སེང་ཆེན་རྒྱལ་པོ་གེ་སར་
གྱི་རྒྱུ་འདུལ་ལེ་ཚན་》ཞེས་པའི་དཔེ་དེབ་ཅིག་གསར་རྙེད་བྱུང་བ་དེ་ས་ཆ་
གཞན་དུ་མཐོང་རྒྱུ་མེད་པ་ཞིག་ཡིན། སྒྲུང་དེབ་ནང་དུ་ཡང་ས་ཆ་དེ་རང་གི་
ཁྱད་ཆོས་ཟབ་མོ་ལྡན་ཡོད་པ་རེད། གོང་གསལ་དེ་དག་གི་ཐོག་ནས་ས་ཁུལ་
ལམ་ཚོ་པ་ཞིག་གི་མིང་དེ་གེ་སར་རྒྱལ་པོའི་མཚན་སྙན་ཐོག་ཏུ་སྣོན་པའི་རྒྱུ་
མཚན་ནི་ས་ཆ་དེ་གའི་མི་རྣམས་ཀྱི་དཔའ་བོ་ངོ་མཚར་ཅན་དང་གེ་སར་རྒྱལ་
པོའི་དབར་གནའ་སྔ་མོ་ནས་ཤུལ་རྒྱུན་ལྡན་པའི་འབྲེལ་བ་མཚོན་ཐུབ་པ་དང་།
སྒོས་སུ་དམངས་ཁྲོད་ཀྱི་རིག་རྩལ་བ་ཚོས་ས་ཆ་ཁག་སོ་སོའི་ཁྱད་ཆོས་དང་མི་
རིགས་རང་ ཉིད་ ཀྱི་ཉམས་འགྱུར་སྣ་ཚོགས་མཚོན་པར་བྱས་ པ་ཞིག་རེད།
དེས་ན་ལོ་རྒྱུས་ཐོག་མི་རིགས་ནང་ཁུལ་ཕན་ཚུན་བཙན་གནོད་དང་འཁྲུག་རྩོད་
བྱེད་པའི་རྩ་བ་མེད་པ་བཟོ་ཕྱིར་དངོས་སུ་བཤམས་མྱོང་བའི་དམག་འཐབ་
འགའ་ཞིག་ཕྱོགས་བསྡུས་ཀྱིས་དེའི་རྒྱལ་ཁ་དང་ཕུལ་བྱུང་དཔའ་བོ་རྣམས་ཀྱི་
དཔེར་འོས་པའི་དགེ་མཚན་གཅིག་ཏུ་བསྡུས་པ་དང་། ས་གནས་དང་འདྲིས་
པའི་གོམས་ གཤིས་ ཐ་དད་ཡིན་ པའི་ དབང་ གིས་ ས་གནས་ སོ་ ས་ རང་ གི་
གནས་ཚུལ་དང་བསྟུན་ནས་རྒྱུན་མ་ཆད་པར་གསར་རྩོམ་བྱས་ཤིང་“ བོད་མི་
རེའི་ཁ་ན་སྒྲུང་རེ་” ཞེས་པའི་དཔེ་བཞིན་རང་རང་གི་སྐྱེས་སྟོབས་རྩལ་ལས་
དེར་རབ་བཏགས་དང་ཁ་སྣོན་ཇེ་རྒྱས་སུ་བཏང་སྟེ་མི་རབས་རིམ་བྱུང་བཞིན་
གསར་སྣོན་དང་བརྗོད་བྱ་གདམས་གསེས་སོགས་རྒྱུན་མི་ཆད་པར་བྱས་པའི་
དབང་གིས་བྱུང་བ་ཞིག་ཡིན་པ་མ་ཟད། མི་རིགས་གཞན་གྱི་ས་ཁུལ་དུ་ཁྱབ་
རྗེས་སུ་ཡང་མི་རིགས་དེ་གའི་ཉམས་འགྱུར་དང་ཁྱད་ཆོས་མང་ཉུང་ལ་མི་ལྟོས་
པ་ཞིག་འདྲེས་ཡོད། དེ་ཡང་ ཀྲུང་གོའི་རྩོམ་ གཞུང་རིག་པ་མཁས་ཅན་སྐུ་
ཞབས་མའོ་ཏུན་གྱིས་“ རྩོམ་རིག་གི་བརྩམས་བྱའི་མི་རིགས་རྣམ་པའི་འགྲུབ་
347



རྐྱེན་གཙོ་བོ་ནི་མི་རིགས་ཀྱི་ངག་སྦྱོར་གྱི་རྨང་གཞིའི་ཐོག་ཏུ་ལས་སྣོན་བྱས་པའི་
རྩོམ་རིག་གི་བརྩམས་བྱ་སྐད་ཡིག་གཞན་ཞིག་ལ་བསྒྱུར་བས་ན་དེའི་མི་རིགས་
ཀྱི་ཉམས་འགྱུར་གང་ལྟར་མང་ཉུང་ལ་མ་ལྟོས་པར་ཉམ་ཉེས་ཡོང་བ་ནི་གཡོལ་
ཐབས་མེད་པ་ཞིག་ཡིན། " ཞེས་གསུངས་པ་ལྟར་རོ། །དེ་དག་ནི་དོན་ངོ་མའི་
ཐོག་ཏུ་མི་རིགས་ཁག་ཚང་མར་རང་ཉིད་ཀྱི་འཚོ་བའི་རྣམ་པ་མི་འདྲ་བ་རེ་ཡོད་
པ་དེ་དང་འབྲེལ་བ་དམ་ཟབ་ཡོད་པ་ཞིག་ཡིན། མི་རིགས་ཁག་ཚང་མ་སོ་སོའི་
རྒྱུན་རིང་པོའི་ལོ་རྒྱུས་ཀྱི་སྤྱི་ཚོགས་འཚོ་བའི་རྣམ་པ་མི་འདྲ་བའི་རྐྱེན་གྱིས་ཡུལ་
སྲོལ་དང་གོམས་གཤིས་ཤིག་གྲུབ་ཡོད། རྩོམ་རིག་སྒྱུ་རྩལ་ནི་འཚོ་བའི་རྣམ་པ་
དེ་དག་མཚོན་པར་བྱེད་དགོས་པས། རང་བཞིན་དུ་མི་རིགས་དེ་གའི་ཐུན་
མོང་མ་ཡིན་པའི་འཚོ་བའི་ཁྱད་ཆོས་དང་རྣམ་པ་སོགས་མཚོན་པར་བྱེད་པ་མ་
ཟད། རྩོམ་ཡིག་གི་བརྗོད་བྱའི་ཐད་ལ་ཡང་མི་རིགས་ཀྱི་བསམ་པའི་འཁྱེར་སོ་
མངོན་པར་གསལ་བར་བྱེད་དགོས། མི་རིགས་ཁག་གི་རྩོམ་རིག་སྒྱུ་རྩལ་ལ་མི་
རིགས་གྱི་བསམ་པའི་འཁྱེར་སོ་དང་འཚོ་བའི་ནང་དོན་གཏིང་ཟབ་ལྡན་ཡོད་པ་
དེས་རྩོམ་རིག་གི་རྣམ་པའི་ཐད་ལ་ཡང་མི་རིགས་ཀྱི་ཁྱད་ཆོས་མི་འདྲ་བ་རེ་ཡོད་
པ་དེ་ཐག་གཅོད་བྱས་པ་དང་མི་རིགས་ཀྱི་ཁྱད་ཆོས་མངོན་གསལ་དོད་ལ་མི་
རིགས་དེ་གའི་རྒྱ་ཆེའི་མི་དམངས་མང་ཚོགས་ཀྱིས་ལྟ་འདོད་ཅིང་ཉན་སྤྲོ་བའི་
རྩོམ་རིག་སྒྱུ་རྩལ་གྱི་རྣམ་པ་དེ་ལ་མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པ་ཞེས་
བརྗོད་པ་དང་། མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པ་དེས་རྩོམ་རིག་སྒྱུ་རྩལ་
གྱི་མི་རིགས་ཀྱི་ཁྱད་ཆོས་ཞིབ་ཕྲའི་སྒོ་ནས་མཚོན་པར་བྱེད་ཀྱི་ཡོད། དེ་ནི་མི་
རིགས་ཁག་གི་རྩོམ་རིག་སྒྱུ་རྩལ་གྱི་ལག་ལེན་དངོས་ནས་ཐོབ་པའི་ཉམས་མྱོང་
གི་སྙིང་བཅུད་དང་། མི་རིགས་ཁག་གི་རྩོམ་རིག་སྒྱུ་རྩལ་གྱི་གྲུབ་འབྲས་དང་དེ་
འཕེལ་རྒྱས་འགྲོ་བའི་མཚོན་རྟགས་གལ་ཆེ་བ་ཞིག་ཀྱང་ཡིན། །
2. མི་རིགས་ཀྱི་སྐད་ཡིག་ནི་མི་རིགས་ཀྱི་ཁྱད་ཆོས་མཚོན་པའི་རྒྱུ་རྐྱེན་
348



ཨང་དང་པོ་དེ་ཡིན།
མི་རིགས་ཀྱི་རྩོམ་རིག་སྒྱུ་རྩལ་གྱི་རྣམ་པ་འགྲུབ་པར་བྱེད་པའི་རྒྱུ་རྐྱེན་
ཐོག་མ་ནི་མི་རིགས་རང་ཉིད་ཀྱི་ངག་གི་སྦྱོར་བ་དང་ཡི་གེ་དེ་ཡིན་པ་དང་། དེ་
ནི་རྩོམ་རིག་སྒྱུ་རྩལ་གྱི་མཚོན་སྟངས་དང་སྒྱུ་རྩལ་གྱི་གྲུབ་ཆ་བརྗོད་གཞི་དང་སྒྱུ་
རྩལ་གྱི་ཐབས་ཤེས་སོགས་ཡིན་པ་རེད། །
སྐད་ངག་ནི་རྩོམ་རིག་གསར་རྩོམ་བྱེད་པའི་ལག་ཆ་ཡིན་པ་དང་། མི་
རིགས་ཚང་མར་དཔལ་འབྱོར་དང་རིག་གནས་ཀྱི་འཚོ་བ། ཁོར་ཡུག ཡུལ་
སྲོལ་དང་གོམས་གཤིས་སོགས་མི་འདྲ་རེ་ཡོད་པ་མ་ཟད། བསམ་བློའི་བརྩེ་
དུང་བརྗོད་རེས་བྱེད་པའི་ངག་གི་སྦྱོར་བའམ་སྐད་ངག་ཡང་མི་འདྲ་བ་རེ་ཡོད།
མི་རིགས་ཚང་མར་སྐད་ངག་དང༌། སྐད་གདངས། བརྡ་སྤྲོད་རིག་པ་མཚོན་
པར་བྱེད་པའི་རྣམ་པ་མི་འདྲ་བ་རེ་ཡོད་རྐྱེན་དེ་དག་ཚང་མར་དམིགས་བསལ་
གྱི་ཁྱད་ཆོས་རེ་ལྡན་ལ་མི་རིགས་ཀྱི་རྩོམ་རིག་རྣམ་པ་འགྲུབ་པར་བྱ་བའི་རྒྱུ་རྐྱེན་
ཨང་དང་པོ་ནི་ངག་གི་སྦྱོར་བ་ཡིན་གཤིས་མི་རིགས་ཚང་མར་རང་ རང་མི་
རིགས་ཀྱི་ཁྱད་ཆོས་ལྡན་པའི་ངག་གི་སྦྱོར་བ་རེ་ཡོད་པ་དེ་མི་རིགས་སོ་སོའི་རྩོམ་
རིག་སྒྱུ་རྩལ་འགྲུབ་པར་བྱེད་པའི་མཐུན་རྐྱེན་ཞིག་ཡིན་པར་བརྟེན་མི་རིགས་དེ་
ཉིད་ཀྱི་ངག་སྦྱོར་ནི་མི་རིགས་དེ་ཉིད་ཀྱི་རྩོམ་པ་པོས་གསོན་ཉམས་ལྡན་པའི་སྒོ་
ནས་རང་མི་རིགས་ཀྱི་འཚོ་བའི་ནང་དོན་ཇི་བཞིན་མཚོན་པའི་མཐུན་རྐྱེན་མེད་
དུ་མི་རུང་བ་ཞིག་ཡིན་སྟབས་མཐུན་རྐྱེན་དེ་རིགས་མི་ལྡན་པའམ་ལག་ཆ་མཁོ་
ནུས་ལྡན་པ་དེ་ཁོང་དུ་ཆུད་མེད་ཚེ་མི་རིགས་དེ་གའི་རྒྱ་ཆེའི་མང་ཚོགས་ཀྱི་ལྟ་
འདོད་ཅིང༌། ཉན་སྤྲོ་བ་དང་མི་རིགས་ཀྱི་རྣམ་པ་དང་མི་རིགས་ཀྱི་ཉམས་
འགྱུར་ལྡན་པའི་རྩོམ་རིག་ཅིག་ཡོང་མི་ཐུབ། ཨུ་རུ་སུའི་རྩོམ་པ་པོ་གྲགས་ཅན་
ཀའོ་ཨེར་ཅིས་“ རྩོམ་རིག་ནི་ངག་གི་སྦྱོར་བར་བརྟེན་ནས་རྣམ་པ་དང་། དཔེ་
མཚོན་གཤིས་ཀ་གསར་གཏོད་བྱེད་པ་ཞིག་དང་ངག་གི་སྦྱོར་བར་བརྟེན་ནས་
349



དོན་རྐྱེན་དངོས་དང་། རང་བྱུང་ཡུལ་ལྗོངས། བསམ་པའི་བརྒྱུད་རིམ་བཅས་
མཚོན་པ་ཞིག་ཡིན། རྩོམ་རིག་གི་འགག་གནད་ཨང་དང་པོ་ནི་ངག་སྦྱོར་ཡིན།
ངག་སྦྱོར་ནི་རྩོམ་རིག་གི་ལག་ཆ་གཙོ་བོ་ཡིན་པ་དེས་དོན་དངོས་དང་འཚོ་བའི་
སྣང་ཚུལ་སྣ་ཚོགས་པ་དང་མཉམ་དུ་རྩོམ་རིག་གི་རྒྱུ་ཆ་གྲུབ་པ་ཡིན་ ” ཞེས་
གསུངས་ཡོད་པ་རེད། རྩོམ་རིག་ནི་རྗོད་བྱེད་ཚིག་གི་སྒྱུ་རྩལ་ཡིན་པ་དང༌།
སྐད་ངག་མེད་ན་རྩོམ་རིག་ཡང་མེད་ཅིང་། འཛམ་གླིང་རྩོམ་རིག་འཕེལ་རྒྱས་
འགྲོ་བའི་ལོ་རྒྱུས་ཐོག་ཏུ་མི་རིགས་ཁག་གི་རྩོམ་རིག་སྒྱུ་རྩལ་གྲུབ་པ་དང། དེ་
འཕེལ་རྒྱས་འགྲོ་བའི་ནང་དུ་མི་རིགས་རང་ཉིད་ཀྱི་རྩོམ་རིག་གི་སྒྱུ་རྩལ་གྱི་སྐད་
ཡིག་གསར་བསྐྲུན་བྱེད་རྒྱུ་དང་འབྲེལ་བ་ཤིན་ཏུ་དམ་པོ་ཞིག་ཡོད། དཔེར་ན།
དུས་རབས་གསར་པའི་སྐབས་ཀྱི་ཡོ་རོབ་ནུབ་མར་བཀས་བཀོད་རྒྱུད་འཛིན་
གྲོང་བརྡལ་གྱི་བཅད་བཟུང་ས་ཁུལ་དང་ཡེ་ཤུའི་ཆོས་ལུགས་ཀྱི་རྩོམ་རིག་ལག་
རྩལ་དངོས་སུ་གྲུབ་པར་ཚད་བཀག་ཧ་ཅང་ཆེན་པོ་བྱུང་ཞིང༌། སྐབས་དེ་དུས་
ཨེ་ཀྲ་ལི་དང་དབྱིན་ཇི། འཇར་མན་བཅས་ཀྱི་རྩོམ་པ་པོ་མང་ཆེ་བས་ལ་ཏིང་གི་
སྐད་ཧྥ་རེན་སིའི་སྐད་ཁོ་ནར་བརྟེན་ནས་རྩོམ་འབྲི་བྱས་སྟབས་རྒྱལ་ ཁབ་དེ་
དག་གི་མི་རིགས་ཀྱི་རྩོམ་རིག་བདེ་བླག་ངང་འཕེལ་རྒྱུར་འགོག་རྐྱེན་ཚབས་ཆེན་
བཟོས་པ་རེད། ཡོ་རོབ་དེ་བཞིན་རྩོམ་རིག་སྒྱུ་རྩལ་བསྐྱར་དར་ལས་འགུལ་གྱི་
སྔ་རྗེས་སུ་སླེབས་སྐབས་དབྱི་ཐ་ལིའི་ཀྲན་ཏིང་དང༌། དབྱིན་ཇིའི་ཇོ་སུབ་དང་།
ཤིག་སི་སྦི་ཡ། འཇར་མན་གྱི་མ་ཏྲིན་ལའོ་ཀྲི་བཅས་དང་དེ་མིན་གྱི་ཡར་ཐོན་
རྩོམ་པ་པོ་མང་པོས་རང་ཉིད་མི་རིགས་ཀྱི་མི་དམངས་ཚོའི་ངག་རྒྱུན་ལས་བྱུང་
བའི་ངག་གི་སྦྱོར་བའི་ཁྲོད་ནས་རྩོམ་རིག་གི་ངག་སྦྱོར་སྙིང་པོ་བསྡུ་ལེན་བྱ་འགོ་
བཙུགས་ཐོག་དེ་དག་ལ་བརྟེན་ནས་རྩོམ་རིག་ལག་ལེན་བྱས་ཤིང་། ཁོ་ཚོས་
འབད་བརྩོན་བྱས་པའི་དབང་གིས་རྗེས་སུ་དབྱི་ཐ་ལི་དང་དབྱིན་ཇི། འཇར་
མན་བཅས་ཀྱི་རྩོམ་རིག་འཕེལ་རྒྱས་འགྲོ་རྒྱུར་དགེ་མཚན་ལྡན་པའི་སྐུལ་འདེད་
350



ir io io
ཀྱི་ནུས་པ་ཐོན་པ་དང་དུས་མཚུངས་རྒྱལ་ཁབ་དེ་དག་གི་མི་རིགས་རྩོམ་རིག་གི་
རྣམ་པ་འགྲུབ་པ་དང་འཕེལ་བར་རྨང་གཞི་ཡང་བཏིང་ཡོད་པ་རེད། དེ་ལྟར་
རྩོམ་རིག་སྒྱུ་རྩལ་གྱི་མི་རིགས་ཁྱད་ཆོས་དེ་ནི་རྩོམ་ཡིག་གི་རྣམ་པ་དང་བརྗོད་
བྱའི་ནང་དོན། ངག་གི་སྦྱོར་བ་སོགས་ལ་མི་རིགས་དེ་གའི་ཁྱད་ཆོས་མངོན་
གསལ་དོད་པོ་ཡོད་དགོས་ལ་དེ་དང་ཆབས་ཅིག་མི་རིགས་དེ་གའི་རྒྱ་ཆེའི་མི་
དམངས་མང་ཚོགས་ཀྱི་ལྟ་འདོད་ཅིང་ཉན་སྤྲོ་བ་དང་མི་རྣམས་ཀྱིས་དང་ལེན་
བྱེད་ཐུབ་པ་ཞིག་དགོས་ཀྱི་རེད། བློ་མཐུན་ཀྲོའུ་ཨེན་ལེས་“ མི་རིགས་ཅན་དུ་
འགྱུར་རྒྱུ་ནི་མང་ཚོགས་ཅན་དུ་འགྱུར་རྒྱུ་དང༌། སྒྱུ་རྩལ་གྱི་རྣམ་པར་བརྟེན་
ནས་རྒྱ་ཆེའི་མི་དམངས་སྐུལ་སློང་བྱ་རྒྱུ་བཅས་ལ་ཐུག་ཡོད་པས་དོན་དག་ཆུང་
ངུ་ཞིག་གཏན་ནས་མིན། ཇི་ལྟར་བྱས་ཀྱང་ཕྱི་གླིང་ཅན་དུ་འགྱུར་བ་བྱེད་མི་
རུང༌། ཕྱི་གླིང་ཅན་དུ་གྱུར་བ་ཉུང་ཤས་ཤིག་རྒྱུན་འཁྱོངས་བྱས་ན་འགྲིག་ཀྱང་
མང་ཆེ་བ་ནི་ཀྲུང་གོའི་ཞིང་སར་རྩ་བ་ཚུགས་ཤིང་འཚར་ལོངས་ཐུབ་པ་ཞིག་
དགོས། རྩོམ་རིག་སྒྱུ་རྩལ་ གྱི་ཚད་གཞི་གོང་མཐོར་གཏོང་རྒྱུ་དེ་སྔོན་ལ་ཁྱབ་
གདལ་ཡོང་བ་བྱེད་དགོས། ཁྱབ་གདལ་གྱི་རྨང་གཞིའི་ཐོག་གོང་མཐོར་གཏོང་
རྒྱུ་དེའང་ངེས་པར་དུ་སྔོན་ལ་མི་རིགས་ཅན་དང་མང་ཚོགས་ཅན་དུ་འགྱུར་
དགོས། མང་ཚོགས་ཅན་དུ་འགྱུར་བའི་བྱ་རིམ་བརྒྱུད་གཞི་ནས་མང་ཚོགས་
ཀྱིས་དང་ལེན་བྱེད་ཐུབ་” ཙ ཅེས་གསུངས་པ་ལྟར་མི་རིགས་ཀྱི་རྩོམ་རིག་སྒྱུ་
རྩལ་དེ་མི་རིགས་ཀྱི་སྤྱི་ཚོགས་འཚོ་བ་དང་མི་རིགས་དེ་གའི་ཐུན་མོང་གི་སེམས་
ཁམས་ངོ་བོ་ངག་གི་སྦྱོར་བའི་ཁྱད་ཆོས་མཚོན་དགོས་པ་དེ་རེད། ཕུར་ཐེ་ཡིས་
ཡོ་རོབ་ནུབ་མའི་མི་རིགས་འགའ་ཤས་ཀྱི་སྐད་བརྡའི་ཁྱད་ཆོས་རྣམས་གོ་བསྡུར་
བྱས་ནས་བསྟན་དོན་ “ ངས་བལྟས་ན་ཚིག་རྒྱན་མཛེས་ཤིང་གཟུགས་རྒྱུན་
བཀོལ་སྤྱོད་ཆེ་བ། གཤིས་ཉམས་བརྗིད་ཆགས་པ་སོགས་ནི་སི་ཕེན་གྱི་རྩོམ་པ་
པོ་རྣམས་ཀྱི་ཁྱད་ཆོས་སུ་མཐོང་བ་དང་། དབྱིན་ཇིའི་རྩོམ་པ་པོར་མཚོན་ན་ཁོ་
351



ཚོས་རྩོམ་ཡིག་ཁྲོད་གསོན་ཉམས་དང་ནུས་ཤུགས་རྒྱ་ཆེ་བའི་བསམ་བློ་མཚོན་
པར་དོ་སྣང་བྱེད་པ་དང༌། ཟུར་ཟ་དང་དཔེ་རྒྱུན་སོགས་ཀྱི་རྒྱུན་སྤེལ་བ་ལ་ཀུན་
ནས་དགའ། ཧྥ་རེན་སིའི་རྩོམ་ཡིག་ལས་བརྗོད་དོན་གསལ་ལ་ཚགས་དམ་པ།
འཇམ་གཉེན་བཅས་ཀྱི་གཤིས་ཉམས་མཚོན་པ་ཡིན་” ཞེས་གསུངས་ཡོད་པ་
དང༌། དེས་སྐད་བརྡའི་གཤིས་ཉམས་ཀྱི་མི་རིགས་ཀྱི་བསམ་གཞིགས་བྱེད་
སྟངས་དང་སེམས་ཁམས་ཀྱི་མྱོང་ཚོར་བྱེད་སྟངས་ཀྱི་ཁྱད་ཆོས་མཚོན་པ་ཡིན།
མི་རིགས་ཀྱི་ཐུན་མོང་གི་ཡུལ་གྲུ་དང༌། ཐུན་མོང་གི་སྐད་དང་ཡི་གེ ཐུན་མོང་
གི་ཡུལ་ཆོས་དང་གོམས་སྲོལ། ཐུན་མོང་གི་དཔལ་འབྱོར་འཚོ་བ་སོགས་ཀྱིས་
མི་རིགས་དེའི་རིག་གནས་ཀྱི་རྨང་གཞི་ཆགས་ལ་རིག་གནས་དེ་ལས་མི་རིགས་
ཀྱི་སེམས་ཁམས་ཀྱི་ངོ་བོ་བྱུང་། སེམས་ཁམས་ཀྱི་ངོ་བོ་དེ་ཡང་རྩོམ་རིག་ལ་
མཚོན་ན་སྐད་བརྡའི་སྒྱུ་རྩལ་ཡིན་པས་སྐད་དང་ཡི་གེ་ལས་གཅིག་སྡུད་ཀྱིས་
མཚོན་དགོས་པ་རེད། དེ་མིན་རྩོམ་རིག་གི་མི་རིགས་ཉམས་ཁྱད་ཀྱི་ངོ་བོའི་
ཁྱད་ཆོས་ཤིག་ཡོད་པ་སྟེ་དེ་ནི་མི་རིགས་ཀྱི་བསམ་བློའི་རྣམ་པ་དེས་རྩོམ་པ་པོའི་
མཛེས་དཔྱོད་ཀྱི་སེམས་ཁམས་དང་མཛེས་དཔྱོད་ལྟ་བར་ཤུགས་རྐྱེན་དང་ཁ་ལོ་
བསྒྱུར་གྱི་ཡོད་པ་མ་ཟད། རྩོམ་པ་པོས་སྤྱི་ཚོགས་ཀྱི་འཚོ་བར་རྟོག་ཞིབ་དང་
མཚོན་ཐབས་ཐུན་མོང་མ་ཡིན་པ་ཞིག་ཀྱང་ཆགས་གྲུབ་བྱེད་ཀྱི་ཡོད། པེ་ལེན་
སི་ཅིས་“ རྩོམ་པ་པོ་ཞིག་ལ་མཚོན་ན་རང་གི་བརྩམས་ཆོས་ཀྱི་བརྗོད་བྱ་དེ་ཡུལ་
གང་ཞིག་ལས་བླངས་པས་མ་ཁྱབ་པ་དང་ཁོས་བྲིས་པའི་མི་སྣ་གཙོ་བོ་དེ་མི་
རིགས་གང་ཞིག་ལ་གཏོགས་པས་མ་ཁྱབ་པར་རྩོམ་པ་པོ་རང་ཉིད་ནམ་ཡིན་
ཡང་རང་གི་མི་རིགས་དེའི་བསམ་བློའི་རྣམ་པའི་ཚབ་བྱེད་མཁན་ཤ་སྟག་ཡིན།
རང་མི་རིགས་ཀྱི་མིག་རྒྱང་ཁྱེར་ནས་འཇིག་རྟེན་གྱི་བྱ་དངོས་ལ་བལྟ་བ་དང༌།
རང་མི་རིགས་ཀྱི་རྟགས་དང་མཚན་མ་དེ་འཇིག་རྟེན་གྱི་བྱ་དངོས་དེ་དག་གི་
སྟེང་དུ་འགོད་པ་ཡིན།” ཞེས་གསུངས་པ་འདི་ལས་རྩོམ་པ་པོ་མི་རིགས་གཅིག་
352



ལ་གཏོགས་ཤིང་དེར་མི་རིགས་ཀྱི་འདུ་ཤེས་གསལ་པོ་ཞིག་ཡོད་པ་དང་དེས་མི་
རིགས་ཀྱི་ཁྱད་ཆོས་ལྡན་པའི་རྩོམ་རིག་གི་ངོ་བོ་ཞིག་ཆགས་ཐུབ་པ་དེ་ཡིན། །
3. བོད་མི་རིགས་ཀྱི་རྩོམ་རིག་གི་ཉམས་འགྱུར་དང་འཛམ་གླིང་རྩོམ་
རིག་གི་འབྲེལ་བའི་སྐོར། །
དེང་རབས་ཀྱི་འཚོ་བའི་ཁྲོད་དུ་རྒྱལ་ཁབ་དང་། མི་རིགས་སོ་སོའི་བར་
འགྲོ་འོང་དད་ཉམས་མྱོང་སྤེལ་རེས་ཀྱི་བྱེད་སྒོ་ཤིན་ཏུ་མང་བས་མི་རིགས་ཁག་
གི་ཕུལ་དུ་བྱུང་བའི་རྩོམ་རིག་ཅིག་ཡིན་ན་དེ་འཛམ་གླིང་རང་བཞིན་ཅན་གྱི་
རྩོམ་རིག་ཏུ་འགྱུར་འགྲོ་བ་ནི་ལྡོག་ཏུ་མེད་པའི་འཕེལ་ཕྱོགས་ཤིག་ཡིན། རྩོམ་
རིག་གི་མི་རིགས་རང་བཞིན་དང་འཛམ་གླིང་རང་བཞིན་གཉིས་ཕན་ཚུན་
འགལ་བར་བལྟ་བ་འདི་ནི་ལྟ་བ་རྣམ་དག་གཅིག་མ་ཡིན། རྒྱུ་མཚན་ནི་རྩོམ་
རིག་གི་མི་རིགས་རང་བཞིན་དང་མི་རིགས་ཀྱི་ཉམས་འགྱུར་དེ་གུ་དོག་པོ་ཞིག་
གམ་སྣ་ཁ་གཅིག་ཡིན་པའམ་འགྱུར་ལྡོག་མེད་པ་ཞིག་ཏུ་བལྟ་མི་རུང་། རྩོམ་
རིག་གི་མི་རིགས་རང་བཞིན་ཞེས་པ་དེ་དོན་དངོས་ཐོག་འགྱུར་བའི་ངང་ཚུལ་
དུ་གནས་པ་ཞིག་ཡིན་ལ། དེའི་འཕེལ་རྒྱས་ཀྱི་གོ་རིམ་ནང་སྲོལ་རྒྱུན་ཁྲོད་དུ་
དུས་རབས་ཀྱི་དགོས་མཁོ་དང་མི་མཐུན་པའི་ཆ་རྣམས་དོར་དགོས་པ་དང་།
མི་རིགས་གཞན་གྱི་རིག་གནས་ཁྲོད་ཀྱི་དགེ་མཚན་ལྡན་པའི་ཆ་རྣམས་སློབ་
སྦྱོང་དང་བསྡུ་ལེན་བྱས་ཏེ་རང་མི་རིགས་ཀྱི་རྩོམ་རིག་འཕེལ་རྒྱས་སུ་གཏོང་
དགོས། ཕྱོགས་གཞན་ཞིག་ནས་རྩོམ་རིག་འཕེལ་རྒྱས་ཀྱི་ལོ་རྒྱུས་ཀྱིས་བདེན་
དཔང་བྱས་པར་རྩོམ་རིག་ལ་མི་རིགས་ཀྱི་ཁྱད་ཆོས་དང་མི་རིགས་ཀྱི་ཉམས་
འགྱུར་ཇི་ལྟར་མངོན་གསལ་དོད་པོ་ཡིན་ན་དེ་ལྟར་འཛམ་གླིང་རང་བཞིན་གྱི་
དོན་སྙིང་ཡོད་པར་འགྱུར་རོ། །ལུའུ་ཞུན་གྱིས་“ ད་ལྟ་རྩོམ་ཡིག་ཡིན་ནའང་
འདྲ་རིག་གནས་ཀྱི་ཁྱད་ཆོས་ལྡན་པ་ཞིག་ཡིན་ན་དེ་འཛམ་གླིང་རང་བཞིན་
ཅན་གྱི་རྩོམ་རིག་ཅན་དུ་འགྱུར་སླ་སྟེ་རྒྱལ་ཁབ་གཞན་རྣམས་ཀྱིས་དོ་སྣང་བྱེད་



པ་ཡིན་” ཞེས་གསུངས་པ་ལྟར་ང་ཚོའི་རྩོམ་རིག་འཛམ་གླིང་རང་བཞིན་གྱིས་
རྩོམ་རིག་དུ་འགྱུར་དགོས་ན་ངེས་པར་དུ་མི་རིགས་ཀྱི་ཉམས་འགྱུར་རམ་ཁྱད་
ཆོས་མངོན་གསལ་དོད་པོ་ཞིག་ཡོད་དགོས། དེ་ཡང་མི་རིགས་གཞན་གྱི་ལད་
ཟློས་བྱེད་མི་ཐུབ་པའི་རྩོམ་ཡིག་ཕུལ་བྱུང་ཡོད་དགོས། དཔེར་ན། 《མི་ལ་
རས་པའི་མགུར་གླུ་》དེ་རྒྱལ་ཁབ་མང་པོའི་ཡིག་རིགས་སུ་བསྒྱུར་བ་དང་དེས་
མི་རིགས་གཞན་ལ་རྩོམ་ཡིག་གི་བརྗོད་བྱ་དང་རྣམ་པའི་ཆ་གང་ཐད་ནས་
ཤུགས་རྐྱེན་ཆེན་པོ་བྱུང་བ་ལྟ་བུའོ། །
4. སྤྱི་ཚོགས་རིང་ལུགས་ཀྱི་ནང་དོན་དང་མི་རིགས་ཀྱི་རྣམ་པའི་སྐོར།
སྤྱི་ཚོགས་རིང་ལུགས་ཀྱི་སྤྱི་ཚོགས་ནང་འབྱོར་མེད་གྲལ་རིམ་གྱི་རྩོམ་
རིག་སྒྱུ་རྩལ་ནི་མར་ཁེ་སི་ལེ་ཉིན་རིང་ལུགས་ཀྱི་བསམ་པའི་རྨང་གཞིའི་ཐོག་ཏུ་
བཙུགས་པའི་རྩོམ་རིག་སྒྱུ་རྩལ་གསར་པ་ཞིག་ཡིན་པ་དང་། བསམ་བློའི་ནང་
དོན་གྱི་ཐད་ལ་བཤུ་གཞོག་གྲལ་རིམ་གྱི་རྩོམ་རིག་སྒྱུ་རྩལ་དང་རྩ་བའི་ཐོག་ནས་
དབྱེ་བ་ཡོད་པ་ཞིག་ཡིན། འོན་ཏེ་མི་རིགས་རང་ཉིད་ཀྱི་ཕུལ་བྱུང་གི་སྲོལ་རྒྱུན་
དང་ཁྱད་ཆོས་རྩ་བརླག་གཏོང་རྒྱུ་དེ་མ་ཡིན་པ་མ་ཟད། ལྷག་པར་དུ་རྩོམ་རིག་
སྒྱུ་རྩལ་གྱི་རྣམ་པའི་ཁྱད་ཆོས་མེད་པ་བཟོ་རྒྱུ་ཞིག་གཏན་ནས་མ་ཡིན། སི་ཏ་
ལིན་གྱིས་“ རང་རེས་འབྱོར་མེད་གྲལ་རིམ་གྱི་རིག་གནས་འཛུགས་སྐྲུན་བྱེད་པ་
ནི་ཡོངས་སུ་ཡང་དག་པ་ཞིག་ཡིན། འོན་ཀྱང་སྤྱི་ཚོགས་རིང་ལུགས་ཀྱི་ནང་
དོན་ལྡན་པའི་འབྱོར་མེད་གྲལ་རིམ་ གྱི་རིག་གནས་ཀྱི་སྤྱི་ཚོགས་རིང་ལུགས་
འཛུགས་སྐྲུན་བྱེད་པའི་མི་རིགས་མི་འདྲ་བ་ཁག་གི་ནང་དུ་སྐད་རིགས་དང་
འཚོ་བའི་རྣམ་པ་སོགས་མི་འདྲ་བར་གཞིགས་ཏེ་མཚོན་བྱེད་ཀྱི་རྣམ་པ་དང་
ཐབས་ཤེས་རིགས་མི་འདྲ་བ་ཁག་བཟུང་བ་དེའང་ཡང་དག་པ་ཞིག་ཡིན་”ཞེས་
དང་ཡང་ཁོང་གིས་“ འབྱོར་མེད་གྲལ་རིམ་གྱི་རིག་གནས་ཀྱིས་མི་རིགས་རིག་
གནས་མེད་པ་མི་བཟོ་བར་དེ་ལ་ནང་དོན་མཁོ་སྤྲོད་བྱེད་ཅིང་། དེ་བཞིན་མི་
354



རིགས་རིག་གནས་ཀྱིས་ཀྱང་འབྱོར་མེད་གྲལ་རིམ་གྱི་རིག་གནས་མེད་པ་མི་
བཟོ་བར་དེ་ལ་རྣམ་པ་མཁོ་སྤྲོད་བྱེད་ཀྱི་ཡོད།” ཅེས་གསུངས་ཡོད་པ་རེད།
དེས་ན་སྤྱི་ཚོགས་རིང་ལུགས་ཀྱི་མི་རིགས་ཁག་ཚང་མས་མར་ཁེ་སི་རིང་ལུགས་
གི་བསམ་པ་དང་སྤྱི་ཚོགས་རིང་ལུགས་གི་ནང་དོན་འདི་མི་རིགས་ཀྱི་རྣམ་པའི་
ཐོག་ནས་མཚོན་པར་བྱས་ན་གཞི་ནས་མི་རིགས་དེ་གའི་རྒྱ་ཆེའི་མང་ཚོགས་
ཀྱིས་ཤེས་རྟོགས་དང་དང་ལེན་བྱེད་ཐུབ་པ་ཞིག་ཡོང་གི་རེད། བློ་མཐུན་མའོ་
ཙེ་ཏུང་གིས་ཀྲུང་གོའི་དམངས་གཙོ་རིང་ལུགས་གསར་པའི་རིག་གནས་ཀྱི་སྐོར་
ལ་འདི་འདྲ་ཞིག་གསུངས་པ་སྟེ། “ དམངས་གཙོ་རིང་ལུགས་གསར་པའི་རིག་
གནས་དེ་ནི་མི་རིགས་ཀྱི་རིག་གནས་ཤིག་རེད། དེ་ནི་བཙན་རྒྱལ་རིང་ལུགས་
ཀྱི་གཉའ་གནོན་ལ་ངོ་རྒོལ་བྱེད་པ་ཞིག་དང་ཀྲུང་ཧྭ་མི་རིགས་ཀྱི་ལ་རྒྱ་བཟུང་རྒྱུ་
དང་རང་བཙན་ཡོང་བ་བྱེད་རྒྱུའི་འདོད་ཚུལ་བཟུང་བ་ཞིག་རེད། དེ་ནི་ང་ཚོའི་
མི་རིགས་འདིའི་རིག་གནས་ཤིག་ཡིན་ཙང་ང་ཚོའི་མི་རིགས་ཀྱི་ཁྱད་ཆོས་ཡོད་
པ་རེད། ཀྲུང་གོའི་རིག་གནས་ལ་རང་ཉིད་ཀྱི་རྣམ་པ་ཞིག་དགོས་ཀྱི་རེད། དེ་
ནི་མི་རིགས་ཀྱི་རྣམ་པ་དེ་རེད། མི་རིགས་ཀྱི་རྣམ་པ་དེ་དང་དམངས་གཙོ་རིང་
ལུགས་གསར་པའི་ནང་དོན་ཡོད་པ་དེ་ནི་ང་ཚོའི་ད་ལྟའི་རིག་གནས་གསར་པ་
དེ་རེད།” @ དམངས་གཙོ་གསར་བརྗེའི་དུས་སྐབས་ཀྱི་རིག་གནས་དེ་འདྲ་
ཞིག་ཡིན་ལ། སྤྱི་ཚོགས་རིང་ལུགས་ཀྱི་གསར་བརྗེ་དང་སྤྱི་ཚོགས་རིང་ལུགས་
ཀྱི་འཛུགས་སྐྲུན་བྱེད་པའི་དུས་སྐབས་ཀྱི་རིག་གནས་ཀྱང་དེ་ལྟར་ཞིག་ཡིན་
དགོས་པ་དང་དེ་ནི་མི་རིགས་ཁག་གི་གསར་བརྗེའི་རིག་གནས་འཕེལ་རྒྱས་
འགྲོ་བའི་ཐུན་མོང་གི་ཆོས་ཉིད་ཡིན་པ་མ་ཟད། མི་རིགས་ཁག་གི་རྩོམ་རིག་སྒྱུ་
རྩལ་འཕེལ་རྒྱས་གཏོང་བའི་ཐུན་མོང་གི་ཆོས་ཉིད་ཀྱང་ཡིན། །
སི་ཏ་ལིན་གྱིས་ “ འབྱོར་མེད་གྲལ་རིམ་རིག་གནས་ཀྱིས་མི་རིགས་ཀྱི་
རིག་གནས་མེད་པ་མི་བཟོ་བར་དེ་ལ་ནང་དོན་མཁོ་སྤྲོད་བྱེད་ཅིང་། མི་རིགས་
355



ཀྱི་རིག་གནས་ཀྱིས་ཀྱང་འབྱོར་མེད་གྲལ་རིམ་གྱི་རིག་གནས་མེད་པ་མི་བཟོ་
བར་དེ་ལ་རྣམ་པ་མཁོ་སྤྲོད་བྱེད་ཀྱི་ཡོད་” ” ཅེས་གསུངས་པ་ལྟར་མི་རིགས་
རང་ཉིད་ཀྱི་རྒྱུན་སྲོལ་ཁྱད་ཆོས་མེད་པ་བཟོ་མི་རུང་བར་དེ་ལ་ནང་དོན་གསར་
པ་དང་ལྡན་པའི་སྒོ་ནས་འཕེལ་རྒྱས་གཏོང་བ་དང་སྤྱི་ཚོགས་རིང་ལུགས་ཀྱི་
བསམ་བློ་གསར་པ་དང་ནང་དོན་གསར་པ་རྣམས་མི་རིགས་རང་ཉིད་ཀྱི་རྩོམ་
རིག་ཉམས་འགྱུར་ཐོག་ནས་མཚོན་པར་བྱས་ན་མི་དམངས་མང་ཚོགས་ཀྱིས་
ཤེས་རྟོགས་དང་དང་ལེན་བྱེད་ཐུབ་པ་ཡོང་རྒྱུ་དེ་ཡིན། ཇི་འདྲ་ཞིག་ལ་མི་
རིགས་ཀྱི་རིག་གནས་ཟེར་རམ་ཞེ་ན་སི་ཏ་ལིན་གྱིས་ “ དེ་ནི་སྤྱི་ཚོགས་རིང་
ལུགས་ཀྱི་ནང་དོན་དང་མི་རིགས་ཀྱི་རྣམ་པ་ལྡན་པའི་རིག་གནས་ཤིག་ཡིན་པ་
དང་། དེའི་དམིགས་ཡུལ་ནི་སྤྱི་ཚོགས་རིང་ལུགས་ཀྱི་བསམ་པ་དང་རྒྱལ་སྤྱིའི་
རིང་ལུགས་ཀྱི་བསམ་པས་མི་དམངས་མང་ཚོགས་ལ་སློབ་གསོ་གཏོང་རྒྱུ་དེ་
ཡིན་ནོ། །” @ཞེས་གསུངས། ནང་དོན་ནི་སྤྱི་ཚོགས་རིང་ལུགས་ཀྱི་ནང་དོན་
ཡིན་པ་དང་། རྣམ་པ་ནི་མི་རིགས་ཀྱི་རྣམ་པ་ཡིན་པ་དེ་ནི་མར་ཁེ་སི་ལེ་ཉིན་
རིང་ལུགས་ཀྱིས་འབྱོར་མེད་གྲལ་རིམ་གྱི་སྲིད་དབང་བཟུང་རྗེས་ལོ་རྒྱུས་ཀྱི་ཆ་
རྐྱེན་འོག་ཏུ་མི་རིགས་ཀྱི་རིག་གནས་དང་མི་རིགས་ཀྱི་རྩོམ་རིག་སྒྱུ་རྩལ་ལ་
འཛིན་པའི་རྩ་བའི་ལྟ་ཚུལ་དེ་ཡིན། །
རྩོམ་རིག་སྒྱུ་རྩལ་གྱི་རྣམ་པ་དེ་ཡང་ལོ་རྒྱུས་ཀྱི་འཕེལ་རྒྱས་དང་སྤྱི་ཚོགས་
འཚོ་བའི་འཕེལ་རྒྱས་ལ་གཞིགས་ཏེ་རྩོམ་རིག་སྒྱུ་རྩལ་ནང་དོན་གྱི་འཕོ་འགྱུར་
སོགས་ལ་བརྟེན་ནས་མུ་མཐུད་འཕེལ་རྒྱས་དང་འགྱུར་བ་འགྲོ་བཞིན་ཡོད། སྤྱི་
ཚོགས་རིང་ལུགས་ཀྱི་མི་རིགས་རྩོམ་རིག་སྒྱུ་རྩལ་ཡང་ད་ལྟའི་སྤྱི་ཚོགས་ཀྱི་
དགོས་མཁོར་གཞིགས་ཏེ་མི་རིགས་དེ་གའི་རྩོམ་རིག་གི་སྲོལ་རྒྱུན་རྣམ་པ་རྒྱུན་
356
འ་



འཛིན་པའི་རྨང་གཞིའི་ཐོག་ཏུ་དེ་དག་བསྒྱུར་བཀོད་དང་གསར་གཏོད་བཅས་
བྱས་ནས་སྤྱི་ཚོགས་རིང་ལུགས་ཀྱི་ནང་དོན་གསར་པ་མཚོན་པའི་རྩོམ་རིག་སྒྱུ་
རྩལ་གསར་བསྐྲུན་དང་མི་དམངས་མང་ཚོགས་ཀྱི་ལྟ་འདོད་ཅིང་ཉན་སྤྲོ་བའི་མི་
རིགས་ཀྱི་རྣམ་པ་གསར་པ་ཞིག་བསྐྲུན་དགོས་པ་རེད། འོན་ཏེ་དེ་དག་ངེས་
པར་དུ་མི་རིགས་རྩོམ་རིག་གི་ནང་དོན་དང་རྣམ་པ་གཅིག་གྱུར་ཡོང་བ་དང་།
སྒྱུ་རྩལ་དང་མི་དམངས་གཅིག་གྱུར་ཡོང་བ་སྔར་གྱི་རྩོམ་རིག་གི་ཤུལ་དངོས་དང་
ད་ལྟའི་རྩོམ་རིགས་སྒྱུ་རྩལ་ གྱི་ ལག་ལེན་དངོས་ གཉིས་ གཅིག་ གྱུར་ཡོང་བ་
བཅས་བྱེད་དགོས་པ་རེད། རྩོམ་རིག་གི་མི་རིགས་ཀྱི་ཁྱད་ཆོས་དེ་ནི་མི་རིགས་
གང་དེའི་སྤྱི་ཚོགས་ཀྱི་འཚོ་བ་དང་བསམ་པའི་འཁྱེར་སོ་མཚོན་པའི་ཡུན་རིང་
གི་བྱ་རིམ་ནང་རིམ་བཞིན་འགྲུབ་པ་ཞིག་ཡིན། རྩོམ་རིག་གང་ཞིག་གིས་མི་
རིགས་དེའི་འཚོ་བ་དང་བསམ་པའི་རྣམ་པ་མཚོན་པས་ན་དེ་ལ་མི་རིགས་ཀྱི་
ཁྱད་ཆོས་མངོན་གསལ་དོད་པོ་ཞིག་ལྡན། འོན་ཀྱང་མི་རིགས་ཀྱི་རྣམ་པར་
མཐོང་ཆེན་བྱེད་པ་དང་ཆབས་ཅིག་མི་རིགས་གཞན་གྱི་ཆེས་ཕུལ་དུ་བྱུང་བའི་
རྩོམ་རིག་གི་རྣམ་པ་དང་གྲུབ་འབྲས་སོགས་ཀྱང་བླངས་ཏེ་རང་མི་རིགས་ཀྱི་
རྩོམ་རིག་སྒྱུ་རྩལ་དེ་འཕེལ་རྒྱས་ཇེ་མཐོར་དང་ཕུན་སུམ་ཇེ་ཚོགས་སུ་གཏོང་
དགོས་པ་ཡིན་ནོ། །
མཆན་འགྲེལ།
22《 སི་ཏ་ལིན་གྱི་གསུང་འབུམ་》བམ་པོ་གཉིས་པའི་ཤོག་ངོས་294ལ་གསལ། །
31979ལོའི་ཟླ་2ཚེས་24ཉིན་གྱི་《མི་དམངས་ཉིན་རེའི་ཚགས་པར་》ཐོག་གསལ། །
4 《 མའོ་ ཏུན་ གྱི་ དཔྱད་ གཞིའི་ ཡིག་ རིགས་ ཕྱོགས་ བསྒྲིགས།》སྟོད་ཆའི་ ཤོག་
357



༡
ངོས287ལ་གསལ།
(5) 《རྩོམ་ རིག་སྐོར་ གྱི་ཆེད་རྩོམ་བདམས་བསྒྲིགས་》ཞེས་པའི་ ཤོག་ངོས་294ལ་
གསལ།
6 《 ཀྲོའུ་ཨེན་ལའེ་ཡི་རིག་རྩལ་སྐོར་གསུངས་པ་》ཞེས་པའི་ཤོག་ངོས་172ལ་གསལ།
《སི་ཏ་ལིན་གྱི་གསུང་འབུམ་》དེབ་བདུན་པའི་ཤོག་ངོས་117ལ་གསལ།
8 《 མའོ་ཙེ་ཏུང་གི་གསུང་རྩོམ་གཅེས་བསྡུས་》དེབ་གཉིས་པའི་ཤོག་ངོས་619ལ་
གསལ།
(9《 སི་ཏ་ལིན་གྱི་གསུང་འབུམ་》དེབ་བདུན་པའི་ཤོག་ངོས་117ལ་གསལ།
10《 སི་ཏ་ལིན་གྱི་གསུང་འབུམ་》དེབ་བཅུ་གཉིས་པའི་ཤོག་ངོས་319ལ་གསལ།
(《བོད་ལྗོངས་སློབ་གསོ་》2000ལོའི་དུས་དེབ་བཞི་པའི་ཐོག་འཁོད།)
358



རྩོམ་རིག་གསར་རྩོམ་དེ་དཔེ་མཚོན་ཅན་དུ་
བསྒྱུར་རྒྱུའི་སྐོར་རགས་ཙམ་གླེང་བ།
སྤྱི་ཚོགས་ཀྱི་འཚོ་བ་ནི་རྩོམ་རིག་གསར་རྩོམ་བྱེད་པའི་འབྱུང་ཁུངས་
ཉག་གཅིག་ཡིན་རུང་། འཚོ་བ་ནི་སྒྱུ་རྩལ་མ་ཡིན་ལ། དོན་དངོས་སྣ་ཚོགས་
གནས་ཡོད་པ་དེ་དག་ཡང་འབྲི་བའི་གཞི་ཡིན་པ་ལས་འབྲི་དངོས་མ་ཡིན་པ་མ་
ཟད། རྩོམ་རིག་སྒྱུ་རྩལ་གྱི་ཐོག་ནས་མཚོན་པར་བྱས་པའི་སྤྱི་ཚོགས་ཀྱི་འཚོ་བ་
དེ་དང་འཚོ་བ་དངོས་གཉིས་བསྡུར་ཞིབ་ཅིག་བྱས་ཚེ་དེ་ནི་རྒྱ་མཚོའི་ནང་གི་ཆུ་
ཐིགས་ཙམ་ཞིག་ཡིན། དོན་སྙིང་དེའི་ཐོག་ནས་ཧེ་ཀོར་གྱིས་“ ལད་ཟློས་བྱེད་
རྒྱུ་ཁོ་ནར་བརྟེན་ཚེ་རྩོམ་རིག་སྒྱུ་རྩལ་ གྱིས་ གང་ལྟར་རང་བྱུང་ཁམས་དང་
འགྲན་རྩོད་བྱེད་མི་ཐུབ་ལ། སྒྱུ་རྩལ་གྱིས་རང་བྱུང་ཁམས་དང་འགྲན་རྩོད་བྱས་
ཚེ་དེ་ནི་འབུ་ཆུང་གིས་ལྟོ་འགྲོ་བྱས་ཏེ་གླང་ཆེན་ལ་རྗེས་འདེད་བྱས་པ་དང་
འདྲའོ། །” (《 མཛེས་རྩལ་ རིག་ པ་》དེབ་ དང་ པོའི་ ཤོག་ གྲངས་51ལ་
གསལ་)ཞེས་གསུངས། །
འོན་ཏེ་མི་རྣམས་ཀྱིས་འཚོ་བར་འདོད་བློ་ཁེངས་ནས་མི་སྡོད་པར་ད་
དུང་རྩོམ་རིག་སྒྱུ་རྩལ་ལ་རེ་བ་བཅོལ་གྱི་ཡོད་པ་རེད། རྒྱུ་མཚན་ནི་རྩོམ་རིག་སྒྱུ་
རྩལ་དེ་དཔེ་མཚོན་ཅན་དུ་བསྒྱུར་བར་བྱས་ཡོད་རྐྱེན་དོན་དངོས་ཐོག་འཚོ་བ་
དངོས་ལས་ཚད་མཐོ་བ་དང་། གཅིག་སྡུད་ཀྱི་རང་བཞིན་ཆེ་བ། ཕུགས་
བསམ་དང་མཐུན་ཆེ་བ། ཡོངས་ཁྱབ་ཀྱི་རང་བཞིན་རྒྱ་ཆེ་བ་ཞིག་ཡོད་པའི་
359



རྐྱེན་གྱིས་རེད། དེ་ལྟར་དཔེ་མཚོན་ཅན་དུ་བསྒྱུར་བར་བྱེད་པའི་གོ་དོན་དང་།
དཔེ་མཚོན་ཅན་དུ་བསྒྱུར་བར་བྱེད་པའི་རྩ་བའི་ཆོས་ཉིད་དང་སྒྱུ་རྩལ་བྱེད་
ཐབས་བེད་སྤྱོད་བྱེད་རྒྱུ་བཅས་ཀྱི་ཐད་ལ་ངོས་འཛིན་དང་ཞིབ་དཔྱད་བྱེད་
དགོས་པ་ཞིག་ཡིན། །
དང་པོ། དཔེ་མཚོན་ཅན་དུ་བསྒྱུར་བའི་གོ་དོན་གླེང་བ།
དཔེ་མཚོན་ཞེས་པ་ནི་རྩོམ་མཁན་རྣམས་ཀྱི་སྒྱུ་རྩལ་གསར་བསྐྲུན་གྱི་
ལས་ལ་བཤད་པ་ཡིན་ཏེ། འཚོ་བའི་ནང་གི་རང་གཟུགས་དུ་མ་ལ་རྟོག་ཞིབ།
གཟུང་འཛིན། ཉམས་ལེན། ཤེས་རྟོགས། ཉམས་ཚོད་ལེན་པའི་རྨང་གཞིའི་
སྟེང་དུ་གསར་བསྐྲུན་གྱི་རང་བཞིན་ལྡན་པའི་སྒོ་ནས་སྒྱུ་རྩལ་གྱི་ཕྱོགས་བསྡུས་
དང་། ཉིང་བསྡུས། ལས་ སྣོན་ བསྒྱུར་བཅོས་བཅས་བྱས་ཏེ་མི་ སྣའི་ རང་
གཤིས་བྱེ་བྲག་པ་དང་རང་གཤིས་ཐུན་མོང་བ་དེ་སྔར་ལས་མངོན་པར་གསལ་
བ། སྔར་ལས་གྱ་ནོམ་པ། སྔར་ལས་གཏིང་ཟབ་པར་གྱུར་ཅིང་། སྔར་ལས་
ཕུན་སུམ་ཚོགས་པའི་གཅིག་འདུ་ཞིག་ཡོང་ཐུབ་པ་དེ་ནི་དཔེ་མཚོན་ཅན་དུ་
བསྒྱུར་རྒྱུར་རག་ལས་པ་ཡིན་པས། དཔེ་མཚོན་ཅན་དུ་བསྒྱུར་རྒྱུ་དེ་ནི་སྒྱུ་རྩལ་
གྱི་དཔེ་མཚོན་གསར་བཟོ་བྱེད་པའི་ཐབས་ལམ་ཉག་གཅིག་དང་། རིག་རྩལ་
གསར་རྩོམ་བྱེད་པའི་ཆོས་ཉིད་ཅིག་ཡིན། འོ་ན་དཔེ་མཚོན་ཅན་དུ་ཇི་ལྟར་
བསྒྱུར་དགོས་ཞེ་ན། དེ་ནི་རྩོམ་པ་པོས་དཔེ་མཚོན་དང་དཔེ་མཚོན་དེ་ཙམ་མ་
ཡིན་པའི་འཚོ་བའི་རྒྱུ་ཆ་དག་ལ་རྩོམ་རིག་སྒྱུ་རྩལ་གྱི་དམིགས་བསལ་ཆོས་ཉིད་
ལ་གཞིགས་ཏེ། གདམས་གསེས་དང༌། གཅིག་བསྡུས་རབ་བཏགས་དྭངས་
སྙིགས་ཕྱེ་བ། འཆར་སྒོ་དང་གཟུགས་སྣང་བསམ་གཞིགས་བཅས་ཀྱི་ཐོག་ནས་
སྒྱུ་རྩལ་གྱིས་ལས་སྣོན་བྱས་པ་བརྒྱུད་དེ་དེ་དག་དཔེ་མཚོན་གྱི་རང་བཞིན་ལྡན་
པའི་རྩོམ་རིག་གི་གཟུགས་བརྙན་དུ་བསྒྱུར་བའི་བརྒྱུད་རིམ་དེར་དཔེ་མཚོན་
360



ཅན་དུ་བསྒྱུར་བ་ཞེས་བརྗོད་ལ་དོན་དངོས་ཐོག་སྤྱི་ཚོགས་ཀྱི་འཚོ་བའི་སྣང་
ཚུལ་མང་པོ་ཞིག་ལ་གཅིག་སྡུད་དང་དཔེ་མཚོན་གྱི་རང་བཞི་ལྡན་མེད་པ་མ་
ཟད། དཔེར་འོས་ཀྱི་བྱ་དངོས་དང་དཔེར་འོས་ཀྱི་བདེན་དོན་ཞིག་མཚོན་པར་
བྱེད་མི་ཐུབ་པས། རྩོམ་པ་པོས་སྤྱི་ཚོགས་ཀྱི་ངོ་བོ་མཚོན་ཕྱིར་སྒྱུ་རྩལ་གྱི་དོན་
བསྡུ་བྱེད་དགོས་པ་རེད། ཀའོ་ཨེར་ཅིས། “ སྣང་ཚུལ་རྣམས་ངེས་པར་དུ་
དཔེ་མཚོན་ཅན་དུ་བསྒྱུར་དགོས། བྱ་དངོས་ཆུང་ངུ་ཞིག་ཡིན་ཡང་ཚབ་བྱེད་
ཀྱི་རང་བཞིན་ལྡན་པའི་བྱ་དངོས་དག་དོན་ཆེན་པོ་ཞིག་དང་དཔེ་མཚོན་གྱི་བྱ་
དངོས་ཤིག་ཏུ་རྩོམ་འབྲི་བྱེད་དགོས་ངེས་ཤིག་ཡིན། དེ་ནི་རྩོམ་རིག་སྒྱུ་རྩལ་གྱི་
ལས་འགན་ཡིན་ནོ། །”(《གཞོན་ནུ་རྩོམ་པ་པོ་དང་གླེང་མོལ་གནང་བ་》)
ཞེས་གསུངས་པ་དང་། དཔེ་མཚོན་ཅན་དུ་བསྒྱུར་བར་བྱེད་པར་གཅིག་ནས་
ངེས་པར་དུ་འཚོ་བ་དངོས་ཀྱི་ཐོག་མའི་རྒྱུ་ཆ་དེ་རྨང་གཞིར་འཛིན་དགོས་པ་
དང་། འཚོ་བ་དངོས་གཞིར་བཟུང་སྟེ་སྣེ་མང་ཕུན་སུམ་ཚོགས་པའི་འཚོ་བར་
སྒྱུ་རྩལ་གྱིས་གཅིག་སྡུད་བྱས་ཏེ། གནད་དོན་ཆེན་པོ་ཞིག་ཏུ་འགྱུར་ཐུབ་པ་བྱ་
དགོས་ལ། འཚོ་བའི་སྣང་ཚུལ་ཆུང་ངུ་དེ་དག་ལ་ཡང་སྒྱུ་རྩལ་གྱིས་ལས་སྣོན་
དང་། བཙོ་སྦྱང་། བསྒྱུར་བཀོད་བྱས་ནས་གྲུབ་པར་བྱེད་དགོས་། གལ་སྲིད་
འཚོ་བ་དངོས་ཀྱི་རྨང་གཞིའི་དང་ཁ་བྲལ་ཚེ་གནད་དོན་ཆུང་ངུ་དེ་དག་ཆེན་པོ་
ཞིག་ཏུ་འགྱུར་བ་དང་། དཔེ་མཚོན་གྱི་རང་བཞིན་ལྡན་པ་ཞིག་ཏུ་སྒྲུབ་མི་ཐུབ་
བོ། །གཉིས་ནས་དཔེ་མཚོན་ཅན་དུ་བསྒྱུར་བར་ངེས་པར་དུ་སྒྱུ་རྩལ་གྱིས་འཚོ་
བ་དངོས་ཀྱི་ནང་ནས་བྱུང་བའི་རྒྱུ་ཆར་ལས་སྣོན་བྱེད་དགོས་པ་རེད། མའོ་ཙེ་
ཏུང་གིས་“ མིའི་རིགས་ཀྱི་སྤྱི་ཚོགས་ཀྱི་འཚོ་བ་ནི། རྩོམ་རིག་དང་སྒྱུ་རྩལ་གྱི་
འབྱུང་ཁུངས་ཉག་གཅིག་དང་། རྩོམ་རིག་དང་སྒྱུ་རྩལ་གྱིས་འགྲན་མི་ཐུབ་པའི་
ནང་དོན་ཡིད་དབང་འཕྲོག་ཅིང་ཕུན་སུམ་ཚོགས་པོ་ཡོད་པ་ཞིག་ཡིན་ནའང༌།
མི་དམངས་ཀྱི་འདོད་པ་དེ་མིའི་རིགས་ཀྱི་སྤྱི་ཚོགས་ཀྱི་འཚོ་བས་མ་གང་བར་
361



རྩོམ་རིག་དང་སྒྱུ་རྩལ་ལ་རེ་བ་བྱེད་ཀྱི་ཡོད་པ་རེད། དེའི་རྒྱུ་མཚན་ག་རེ་རེད་
ཟེར་ན། དེ་གཉིས་ཀ་ཡག་པོ་ཡིན་ནའང་ རིག་རྩལ་གྱི་རྩོམ་རིག་ཐོག་ནས་
མཚོན་པའི་འཚོ་བ་དེ་སྤྱིར་བཏང་གི་འཚོ་བ་དངོས་ལས་ཡང་ཚད་མཐོ་བ་དང་།
ནུས་ཤུགས་ཆེ་བ། གཅིག་སྡུད་ཀྱི་རང་བཞིན་ཆེ་བ། དཔེར་འོས་པ། ཕུགས་
བསམ་དང་མཐུན་ཆེ་བ་བཅས་བྱེད་ཐུབ་པ་མ་ཟད་བྱེད་དགོས་པ་ཞིག་ཀྱང་
ཡིན་པར་བརྟེན་དེར་ཡོངས་ཁྱབ་ཀྱི་རང་བཞིན་དེ་བས་རྒྱ་ཆེ་བ་ཞིག་ཡོད་པའི་
རྐྱེན་གྱིས་རེད། རིག་རྩལ་ གྱིས་དུས་རྒྱུན་གྱི་སྣང་ཚུལ་དེ་རྣམས་གཅིག་ལ་
བསྡུས་ནས་དེའི་ནང་གི་འགལ་བ་དང་འཐབ་རྩོད་གཉིས་དཔེ་མཚོན་ལ་འགྱུར་
བ་བྱས་ནས་རྩོམ་རིག་དང་ཡང་ན་སྒྱུ་རྩལ་གྱི་རྩོམ་རིག་བཟོས་ན་མི་དམངས་
མང་ཚོགས་རྨོངས་གཉིད་ནས་སད་པ་དང་སེམས་འགུལ་ཐེབས་ནས་ངར་སྐྱེ་བ་
ཞིག་བྱེད་ཐུབ་པ་དང་། མི་དམངས་མང་ཚོགས་ཀྱི་མཐུན་སྒྲིལ་དང་འཐབ་
རྩོད་བྱས་ནས་རང་གི་ཁོར་ཡུག་གི་གནས་ཚུལ་བསྒྱུར་བཀོད་བྱེད་རྒྱུར་སྐུལ་མ་
བྱེད་ཐུབ་པ་ཡོང་གི་རེད།”(《ཡན་ཨན་རིག་རྩལ་བཞུགས་མོལ་ཚོགས་འདུའི་
ཐོག་གི་གཏམ་བཤད་》) ཅེས་གསུངས་ཡོད་པ་འདི་ནི་ཚན་རིག་གི་ཐོག་ནས་
དཔེ་མཚོན་ཅན་དུ་བསྒྱུར་བར་བྱེད་པའི་ཆོས་ཉིད་ཕྱོགས་བསྡོམས་དང་ངོ་བོ་
གསལ་སྟོན་བྱས་པ་ཞིག་ཡིན།
རྩོམ་རིག་གསར་རྩོམ་བྱེད་རྒྱུའི་ངོས་ནས་བརྗོད་ན་དཔེ་མཚོན་ཅན་དུ་
བསྒྱུར་རྒྱུ་དེ་ཡོད་ནའང་འགྲིག་ལ་མེད་ནའང་འགྲིག་པའི་ གནད་དོན་ཞིག་
གཏན་ནས་མ་ཡིན་པར་དེ་ནི་རྩོམ་རིག་གསར་རྩོམ་མཐའ་དག་གི་རྩ་བའི་ཆོས་
ཉིད་དེ་ཡིན། ང་ཚོས་ཤེས་གསལ་ལྟར་རྩོམ་རིག་གསར་རྩོམ་གྱི་རྩ་བའི་ལས་
འགན་ནི་དམིགས་བསལ་དང་གསོན་ཉམས་དོད་ པའི་སྒྱུ་རྩལ་ གྱི་གཟུགས་
བརྙན་བརྒྱུད་དེ་སྤྱི་ཚོགས་འཚོ་བའི་ནང་གི་ངོ་བོ་དང་ཆོས་ཉིད་ཀྱི་ཕྱོགས་
འགའ་ཤས་མཚོན་པར་བྱེད་རྒྱུ་དེ་རེད་ལ། ཀློག་པ་པོ་རྣམས་ཀྱི་མཛེས་ཚོར་
362



སློང་ཐུབ་པ་མ་ཟད། སློབ་གསོ་ཐེབས་ནས་འཚོ་བར་བསྒྱུར་བཀོད་བྱེད་པའི་
དཔའ་སྟོབས་སྐྱེ་རུ་འཇུག་དགོས་པ་རེད། དེས་ན་རྩོམ་པ་པོས་ཇི་འདྲ་བྱས་ཏེ་
ལས་འགན་དེ་ལེགས་སྒྲུབ་བྱ་དགོས་ཅེ་ན། དེ་ནི་དཔེ་མཚོན་ཅན་དུ་བསྒྱུར་
བའི་བྱེད་ཐབས་ལ་བརྟེན་དགོས་པ་རེད། སྤྱི་ཚོགས་ཀྱི་འཚོ་བའི་རང་བཞིན་ནི་
རྒྱ་ཆེ་ཞིང་གཏིང་ཟབ་པ་དང་ལོ་རྒྱུས་དུས་རིམ་སོ་སོའི་ནང་འགྱུར་ལྡོག་མང་བ་
དང་། གནས་ཚུལ་མང་པོ་མཉམ་དུ་འབྲེལ་ཞིང་འཕེལ་རྒྱས་འགྲོ་བ། སྐྱེ་
སྟོབས་ཀྱི་དཔལ་འབར་བའི་བྱ་དངོས་སྣ་ཚོགས་པ་ཞིག་ཡིན་རྐྱེན་འཚོ་བ་ནི་
ཕུན་སུམ་ཚོགས་ལ་བློས་དཔག་དཀའ་བ་མ་ཟད། འགལ་བ་མང་ཞིང་རྙོག་
འཛིང་ཆེ་བ་ཞིག་ཡིན་པས། རྩོམ་པ་པོས་འཚོ་བའི་རྒྱུ་ཆ་ཉུང་ཤས་ཤིག་བླངས་
ནས་འཚོ་བའི་ངོ་བོ་དང་ཆོས་ཉིད་མཚོན་པར་བྱེད་ཐུབ་པ་ཞིག་མ་ཡིན། རྩོམ་
པ་པོས་ཇི་འདྲ་བྱས་ཏེ་རང་ཉིད་ཀྱི་ལས་འགན་དེ་འགྲུབ་པར་བྱེད་དགོས་ཞེ་ན།
འཚོ་བའི་སྣང་ཚུལ་དེ་དག་རང་ངོས་ཀྱི་འཆར་སྣང་དང་གོ་ལོན་དབྱེ་ཞིབ་ལ་
གཞིགས་ཏེ་གདམས་གསེས་དང༌། རབ་བཏགས། འཚོ་བའི་ངོ་བོར་འགྱུར་
པའི་རང་བཞིན་རྣམས་གཅིག་སྡུད་བྱེད་དགོས་པ་རེད། མ་གཞི་རྩོམ་རིག་
གསར་རྩོམ་ལ་བརྗོད་གཞི་དང་། གྲུབ་མཐའ་མི་འདྲ་བ། ཉམས་འགྱུར་མི་
འདྲ་བ་སོགས་ཡོད་རུང་གང་ལྟར་ངེས་པར་དུ་དཔེ་མཚོན་ཅན་དུ་བསྒྱུར་ཚེ་
གཞི་ནས་འཚོ་བ་དེ་སྒྱུ་རྩལ་གྱི་རྩོམ་ཡིག་ཅིག་ཏུ་བསྒྱུར་ཐུབ་པ་དེ་ཡིན། རྩོམ་པ་
པོ་རྣམས་ཀྱི་འཚོ་བའི་མྱོང་གོམས་དང་བསམ་བློ་མི་འདྲ་བ། དཔེ་མཚོན་ཅན་
དུ་བསྒྱུར་བའི་ཚད་གཞི་གཏིང་ཟབ་ལོན་པ་དང་རྒྱ་ཁྱོན་མི་འདྲ་བ་སྣ་ཚོགས་
ཡོད་པ་རེད། འོན་ཏེ་གསར་རྩོམ་དཔེ་མཚོན་ཅན་དུ་བསྒྱུར་རྒྱུ་དེ་ནི་རྩོམ་པ་པོ་
ཚང་མས་འབད་བརྩོན་དང་ཞིབ་དཔྱོད་བྱེད་པའི་ཁ་ཕྱོགས་དེ་ཡིན་པ་མ་ཟད།
དཔེ་མཚོན་ཅན་དུ་བསྒྱུར་རྒྱུ་དེ་ནི་རྩོམ་རིག་གསར་རྩོམ་བྱེད་པའི་རྩ་བའི་ཆོས་
ཉིད་ཡིན་པའི་རྐྱེན་གྱིས་རེད།
363



རྩོམ་རིག་དཔེ་མཚོན་ཅན་དུ་བསྒྱུར་བའི་གནད་དོན་དེ་ནི་རྩོམ་པ་པོས་
དཔེ་མཚོན་གྱི་རང་བཞིན་ལྡན་པའི་སྒྱུ་རྩལ་གྱི་གཟུགས་བརྙན་གསར་བསྐྲུན་
བྱེད་ཐུབ་མིན་དང་འབྲེལ་བ་ཡོད་པ་ཞིག་ཡིན་ལ། རྩོམ་རིག་སྒྱུ་རྩལ་ གྱིས་
གཏིང་ཟབ་པོའི་སྒོ་ནས་སྤྱི་ཚོགས་ཀྱི་འཚོ་བ་ཚུར་སྣང་བྱེད་ཐུབ་མིན་དང་འབྲེལ་
བ་དམ་ཟབ་ཡོད་པ་མ་ཟད། མི་རྣམས་ཀྱི་མཛེས་དཔྱོད་ཀྱི་རེ་བ་བསྐོང་ཐུབ་
མིན་དང་། ཁོ་ཚོས་ཁོར་ཡུག་བསྒྱུར་བཀོད་བྱེད་རྒྱུར་སྐུལ་འདེད་བྱེད་ཐུབ་མིན་
དང་འབྲེལ་བ་ཡོད་པ་ཞིག་ཡིན། དེར་བརྟེན་དཔེ་མཚོན་ཅན་དུ་བསྒྱུར་བའི་
གནད་དོན་དེ་ནི་རྩོམ་རིག་གསར་རྩོམ་བྱེད་སྐབས་སྣང་ཆུང་གཏན་ནས་བྱེད་
མི་རུང་བའི་ཆེས་གལ་འགངས་ཆེ་བའི་གནད་དོན་ཞིག་ཡིན་ནོ། །
གཉིས་པ། དཔེ་ མཚོན་ ཅན་དུ་བསྒྱུར་ བའི་ རྩ་ བའི་ རེ་
འདུན་གྱི་སྐོར། །
དཔེ་མཚོན་ཅན་དུ་བསྒྱུར་བའི་དམིགས་ཡུལ་ནི་དཔེ་མཚོན་གྱི་གཟུགས་
བརྙན་གསར་བསྐྲུན་བྱེད་པ་དང་ཡང་ན་དཔེ་མཚོན་གྱི་རང་བཞིན་ལྡན་པའི་
གཟུགས་བརྙན་གསར་བསྐྲུན་བྱེད་རྒྱུ་དེ་ཡིན་སྟབས་དཔེ་མཚོན་ཅན་དུ་བསྒྱུར་
བའི་བརྒྱུད་རིམ་ནང་དུ་བྱེ་བྲག་གི་རང་བཞིན་དང་གཅིག་སྡུད་རང་བཞིན་གྱི་རེ་
བ་འདི་གཉིས་མི་འདོན་ཐབས་མེད་ཡིན། རྒྱུ་མཚན་ནི་བྱེ་བྲག་གི་རང་བཞིན་
ལྡན་པ་བྱས་ཚེ་སྒྱུ་རྩལ་གྱི་གཟུགས་བརྙན་དེ་ཕུན་སུམ་ཚོགས་ལ་གསོན་ཉམས་
དོད་པོ་དམིགས་བསལ་གྱི་རང་བཞིན་ལྡན་པ་ཞིག་ཡོང་ཐུབ་པ་དང་། གཅིག་
སྡུད་ཀྱི་རང་བཞིན་ལྡན་པ་ཞིག་བྱུང་ཚེ་སྒྱུ་རྩལ་གྱི་གཟུགས་བརྙན་དེས་གཏིང་
ཟབ་པོའི་སྒོ་ནས་དུས་རབས་ངེས་ཅན་ཞིག་གི་སྤྱི་ཚོགས་ཀྱི་འཚོ་བའི་ངོ་བོའི་
ཆོས་ཉིད་མཚོན་ཐུབ་པ་དེ་ཡིན། །
འོན་ཏེ། བྱེ་བྲག་དང་གཅིག་སྡུད་བྱེད་རྒྱུ་དེ་གཉིས་ནི་ཁ་བྲལ་དུ་གནས་
364



པ་ཞིག་མ་ཡིན་པར་གཅིག་གྱུར་བྱེད་ཐུབ་པ་ཞིག་ཡིན་རྐྱེན་དཔེ་མཚོན་ཞེས་པ་
ནི་ག་དུས་ཡིན་རུང་མངོན་གསལ་དོད་པོའི་བྱེ་བྲག་གི་རང་བཞིན་ དང་སྤྱི་
ཚོགས་སྟོབས་ཤུགས་ངེས་གཏན་ཞིག་གི་ཐུན་མོང་རང་བཞིན་གཉིས་ཕན་ཚུན་
བྲལ་ཐབས་མེད་པའི་གཅིག་འདུའི་ཕུང་པོ་ཞིག་ཏུ་གྱུར་གྱི་ཡོད་པ་རེད།
མི་སྣའི་རང་གཤིས་བྱེ་བྲག་ཅན་དུ་བསྒྱུར་དགོས།
དཔེ་མཚོན་ལྡན་པ་ཞིག་ཡིན་ཕྱིན་ཐོག་མར་བྱེ་བྲག་གི་རང་བཞིན་ལྡན་
པ་ཞིག་ཡིན་དགོས་ལ། དཔེ་མཚོན་ཅན་དུ་བསྒྱུར་རྒྱུ་དེ་ཡང་ཐོག་མར་རང་
གཤིས་བྱེ་བྲག་ཅན་དུ་བསྒྱུར་རྒྱུར་ནན་བཤད་བྱེད་དགོས་ངེས་ཤིག་ཡིན། བྱེ་
བྲག་ཅན་དུ་བསྒྱུར་རྒྱུ་ཞེས་པ་ནི་དཔེ་མཚོན་གྱི་གཟུགས་བརྙན་གསར་བསྐྲུན་
བྱེད་པ་དང་ཆབས་ཅིག་གང་ཐུབ་ཅི་ཐུབ་ཀྱིས་གཟུགས་བརྙན་དེ་གསོན་ཉམས་
ལྡན་པ་དང་མངོན་གསལ་དོད་པོའི་རང་གཤིས་བྱེ་བྲག་ཅན་དུ་བསྒྱུར་རྒྱུ་དེ་
འཚོ་བ་དངོས་ཀྱི་ནང་དུ་མི་དང་མི་མི་འདྲ་བ་དང༌། དངོས་པོ་དང་
དངོས་པོ་མི་འདྲ་བར་དེ་དག་ཚང་མར་བྱེ་བྲག་གི་རང་བཞིན་ལྡན་ཡོད་པ་ཞིག་
ཡིན་རུང་དེ་དག་མངོན་གསལ་དོད་པོ་ཞིག་མེད་པ་མ་ཟད། མི་རྣམས་ཀྱིས་
ཀྱང་དེ་དག་གི་ཁྱད་པར་གསལ་པོ་ཞིག་མཐོང་མི་ཐུབ།
དཔེར་ན། དགེ་རྒན་ཞིག་གིས་འཛིན་གྲྭ་གསར་པ་ཞིག་ལ་སློབ་ཁྲིད་
བྱེད་པར་བསྐྱོད་དེ་སློབ་ཚན་ཐེངས་དང་པོ་ཚུགས་སྐབས་སློབ་ཕྲུག་དེ་དག་ལ་
མ་གཞི་ཁྱད་པར་སྣ་ཚོགས་ཡོད་པ་ཞིག་ཏུ་མངོན་ཡང་ལམ་སེང་སློབ་ཕྲུག་དེ་
དག་གི་བྱེ་བྲག་གི་རང་བཞིན་དབྱེ་འབྱེད་མི་ཐུབ་པ་ལྟར་ཡིན། དེ་ལྟར་རྩོམ་པ་
པོས་དུས་ཡུན་རིང་པོའི་ནང་དུ་མི་སྣ་དང་བྱ་དངོས་ལ་དབྱེ་ཞིབ་གཏིང་ཟབ་
དང་བརྟག་དཔྱད་ཞིབ་མོ་མཛད་དེ། དེ་དག་གི་བྱེ་བྲག་གི་རང་བཞིན་ཤེས་
365



རྟོགས་བྱེད་དགོས་པ་དེ་ཡིན། རྩོམ་པ་པོས་ཕྱོགས་གཅིག་ནས་ཚོར་བ་རྐྱེན་
པོས་གང་སར་ལྟ་བ་དང་འཚོ་བའི་ཁྱོན་ཡོངས་ཀྱི་གནས་ཚུལ་མཐོང་བ་བྱས་ཏེ་
གཟུགས་བརྙན་གྱི་ཐོག་ནས་སྤྱི་ཚོགས་ཀྱི་ནང་དོན་གཏིང་ཟབ་ལ་རྒྱ་ཆེ་བ་ཞིག་
གཅིག་སྡུད་བྱ་དགོས་པ་དང༌། ཕྱོགས་གཞན་ཞིག་ནས་ཐུན་མོང་མ་ཡིན་པའི་
ཞིབ་བརྟག་བྱས་ཏེ་གཅིག་སྡུད་ཅན་ལ་བསྒྱུར་བ་དང་བྱེ་བྲག་ཅན་ལ་བསྒྱུར་རྒྱུ་
དེ་གཉིས་འོ་ཆུ་བཞིན་ཟུང་འབྲེལ་དམ་ཟབ་བྱེད་དགོས། བློ་མཐུན་མའོ་ཙེ་
ཏུང་གིས་“ འགལ་བའི་ཡོངས་ཁྱབ་ཀྱི་རང་བཞིན་དང་འགལ་བའི་ཁྱད་པར་ཀྱི་
རང་བཞིན་གཉིས་བར་གྱི་འབྲེལ་བ་ནི་འགལ་བའི་སྤྱིའི་རང་བཞིན་དང་བྱེ་བྲག་
གཉིས་བར་གྱི་འབྲེལ་བ་རེད། འགལ་བའི་སྤྱིའི་རང་བཞིན་ནི་འགལ་བ་དེ་དག་
གོ་རིམ་ཚང་མའི་ནང་ལ་ཡོད་པ་མ་ཟད། གོ་རིམ་ཚང་མའི་འགོ་ནས་མཇུག་
བར་ཁྱབ་ནས་བསྡད་ཡོད་པ་རེད་” ཅེས་དང༌། ཡང་ཁོང་གིས་“ སྤྱིའི་རང་
བཞིན་དང་བྱེ་བྲག་གི་རང་བཞིན་དང་བལྟོས་མེད་དང་བལྟོས་བཅས་ཀྱི་གནས་
ལུགས་དེ་ནི་བྱ་བ་དང་དངོས་པོའི་འགལ་བའི་གནད་དོན་གྱི་ཉིང་ཁུ་ཡིན་པས་
དེ་མ་ཤེས་ན་རྩོད་སྒྲུབ་རིག་པ་བརླག་པ་དང་ཁྱད་མེད་”(《 འགལ་བའི་རྣམ་
བཤད་》) ཅེས་གསུངས་ཡོད་པ་རེད། དཔེ་མཚོན་ཞེས་པ་དེ་ནི་ཐུན་མོང་གི་
རང་བཞིན་དང་བྱེ་བྲག་གི་རང་བཞིན་གྱི་འགལ་ཟླའི་གཅིག་གྱུར་ཞིག་རེད། བྱེ་
བྲག་གི་རང་བཞིན་མེད་ན་ཐུན་མོང་གི་རང་བཞིན་མཚོན་ཐབས་བྲལ་ཞིང༌། །
མི་སྣའི་ གཟུགས་བརྙན་ལ་མཚོན་ན་དེ་སྤྱི་འགྲོས་ཅན་དང་དོན་སྤྱི་ཙམ་དུ་
འགྱུར་ཏེ་མི་སྣའི་གཟུགས་བརྙན་ལེགས་པོ་ཞིག་འགྲུབ་ཐུབ་ཐབས་མེད། ཐུན་
མོང་གི་རང་བཞིན་མེད་པ་སྟེ། སྤྱི་ཚོགས་སྟོབས་ཤུགས་ངེས་གཏན་ཞིག་གི་ངོ་
བོ་མཚོན་ཐུབ་པ་ཞིག་མ་བྱུང་ན། སྤྱི་ཚོགས་ཀྱི་དོན་སྙིང་གཏིང་ཟབ་པོ་ཞིག་
ཡོང་མི་སྲིད་པ་དེ་རེད། དཔེར་ན། རོ་མ་རྒྱལ་ཁབ་ཀྱི་བསམ་བློ་མཁས་ཅན་སྐུ་
ཞབས་ཞི་ས་ལའོ་ཡིས་བརྩམས་པའི་《རྒྱུ་ཆ་བསྡུ་ལེན་བྱེད་རྒྱུའི་སྐོར་》ཞེས་
i6
366



པའི་དེབ་ཐེར་ནང་དུ་འདི་འདྲ་ཞིག་བཀོད་ཡོད་པ་སྟེ། སྤྱི་ལོའི་སྔོན་གྱི་དུས་
རབས་ལྔ་པའི་ནང་ཤཱི་ཞི་རི་མོ་མཁས་ཅན་ཀྲའུ་ཁེ་ཞི་སི་ཡིས་གཏམ་རྒྱུད་ནང་གི་
མཛེས་མ་སི་པཱ་ཏཱ་རྒྱལ་པོའི་བཙུན་མོ་ཧཱི་ཚ་ཡི་སྐུ་པར་འབྲི་ཕྱིར་ཁོང་གིས་གྲོང་
ཁྱེར་ནང་གི་མཛེས་མ་ཚང་མ་བསྡུ་རུབ་བྱས་ཏེ་ཧཱི་ཚ་ཡི་སྐུ་པར་འབྲི་བའི་དཔེ་
དབྱིབས་བྱེད་རྒྱུའི་རེ་འདུན་བཏོན་པ་དང་། དེ་རིང་གྲོང་ཁྱེར་ནང་གི་མཛེས་
མ་ཡོངས་རྫོགས་བསྡུ་རུབ་བྱས་ཏེ་ཁོང་ལ་འདེམས་རུ་བཅུག་པ་དང་། ཁོང་གི་
མཛེས་མ་དེ་དག་གི་ནང་ནས་ཤིན་ཏུ་མཛེས་པའི་བུ་མོ་ལྔ་འདམས་པ་མ་ཟད།
མཛེས་མ་དེ་དག་གི་ལུས་སྟེང་ནས་ཤིན་ཏུ་མཛེས་པའི་ཆ་རེ་རེ་བླངས་ཤིང་དེ་
དག་མཉམ་བསྲེས་ཀྱིས་བཙུན་མོ་ཧཱི་ཚ་སྐུ་པར་བྲིས། འོན་ཏེ་སྐུ་པར་བྲིས་ཚར་
རྗེས་ཀྱི་འབྲས་བུ་ནི་བྱེ་བྲག་གི་རང་བཞིན་མེད་པའི་སྤྱིར་བཏང་གི་མཛེས་མ་
ཞིག་ཏུ་གྱུར་ཡོད་པ་དང༌། བྱེ་བྲག་གི་རང་བཞིན་ནི་མཉམ་བསྲེས་བྱེད་པའི་
ནང་བརླགས་ཟིན་པ་རེད་ཅེས་བཀོད། དེ་ལྟར་ངེས་པར་དུ་བྱེ་བྲག་གི་རང་
བཞིན་བརྒྱུད་ཚེ་སྒྱུ་རྩལ་གྱི་གཟུགས་བརྙན་དེར་བྱེ་བྲག་གི་རང་བཞིན་མངོན་
གསལ་དོད་པོ་ཞིག་ཡོད་པ་མ་ཟད། སྒྱུ་རྩལ་ གྱི་ གཟུགས་བརྙན་དེ་ གསོན་
ཉམས་ལྡན་པ་དང༌། སྐྱེ་སྟོབས་ཀྱི་ནུས་པ་ལྡན་པ། ཤ་ཁྲག་ལས་གྲུབ་པ་དང་།
འཚོ་བའི་ཉམས་འགྱུར་གྱི་ཕྱུག་པ་ཞིག་ཡོང་ཐུབ་པ་དེ་ཡིན། འོན་ཏེ། དཔེ་
མཚོན་གྱི་རང་གཤིས་མངོན་ གསལ་ དུ་ གཏོང་རྒྱུ་དེ་ནི་དཔེ་མཚོན་ཅན་དུ་
གཏོང་བའི་བླང་བྱ་དང་དམིགས་ཡུལ་ཉག་གཅིག་མ་ཡིན་ལྷད་མེད་པ་དང་
མངོན་པར་གསལ་བའི་རང་གཤིས་ཀྱིས་མཚོན་པའི་ངོ་བོ་དེ་ད་དུང་གཏིང་ཟབ་
ཅན་དུ་གཏོང་དགོས་པ་དེ་ཡང་དམིགས་ཡུལ་དང་བླང་བྱ་ཞིག་ཡིན་པས། དེ་
མེད་ཚེ་ དཔེ་མཚོན་དེ་ཕུན་སུམ་ཚོགས་པ་ཞིག་ཡོང་མི་ ཐུབ་ལ། མི་སྣའི་
གཟུགས་བརྙན་གྱི་རང་གཤིས་དེ་ཇི་འདྲའི་མངོན་གསལ་ཆེ་ཡང་“ ཐ་ཤལ་དུ་
གྱུར་པའི་རང་གཤིས་ཅན”ཞིག་དང༌། “ ཉེས་ཚོགས་སུ་གྱུར་པའི་རང་གཤིས་
367



ཅན་”ཞིག་ལས་སྒྱུ་རྩལ་དཔེ་མཚོན་གྱི་མཐོ་ཚད་ཅིག་ཏུ་སླེབས་མི་ཐུབ་བོ། །
དེ་ལྟར་གཅིག་ནས་རང་གཤིས་མངོན་གསལ་ཅན་གྱི་མིའི་རིགས་གྲས་ཤིག་གི་
སྤྱིའི་རང་བཞིན་ཁྱད་ཆོས་དང་བསམ་པའི་འཛིན་སྟངས་ཤིག་སྟེ། རིགས་གྲས་
འདིའམ་རིགས་ གྲས་ དེ་ ཡི་ གཤིས་ རྒྱུད་ ཐུན་ མོང་ བ་ ཞིག་ བསྟན་ པ་ དང༌།
གཉིས་ནས་རང་གཤིས་བྱེ་བྲག་པ་དང་ཐུན་མོང་བ་གཉིས་གཅིག་འདུ་བྱས་
པའི་སྒྱུ་རྩལ་དཔེ་མཚོན་གྱི་རང་བཞིན་ལ་བརྟེན་ནས་སྤྱི་ཚོགས་འཚོ་བའི་ངོ་
བོའི་ཕྱོགས་འགའ་དང་དེ་མིན་ལོ་རྒྱུས་འཕེལ་རྒྱས་ཀྱི་ཆོས་ཉིད་འགའ་མཚོན་
པར་བྱ་རྒྱུ་དེ་ཡིན། དེ་ལྟར་བྱས་ཚེ་མི་སྣའི་རང་གཤིས་དེ་མངོན་གསལ་དོད་
ཅིང་གསོན་ཉམས་ལྡན་པ་ཞིག་ཡོང་ཐུབ་པ་དེ་ཡིན། དཔེར་ན་《གླིང་གེ་སར་
རྒྱལ་པོའི་སྒྲུང་》ནང་གི་མི་སྣའི་བྱེ་བྲག་གི་རང་གཤིས་མངོན་གསལ་ཤིན་ཏུ་
དོད་པ་ཞིག་ཡོད་པ་སྟེ། མ་འགོག་མོའི་སེམས་བཟང༌། འདན་མའི་བློ་བརྟན་
དང་དཔའ་ངར། ཤན་པའི་དཔའ་མཛངས། མི་ཆུང་ཁ་བདེའི་སྤྱང་གྲུང་དང་
བློ་ཐབས། ཁྲོ་ཐུང་གི་གཡོ་སྒྱུ་དང་རང་ངོམས། རྒྱུ་ཚའི་གཞུང་དྲང་། ས་ཐང་
རྒྱལ་པོའི་ཧམ་སེམས་སོགས་དང༌། སྐུ་ཞབས་ལུའུ་ཤུན་གྱི་སྨུག་རྩེ་ལས་ཐོན་
པའི་ཨ་(Qཞེས་པ་དེའི་རང་གཤིས་ནི་སྣེ་མང་རྙོག་འཛིང་ཆེ་ལ་མངོན་གསལ་
འབུར་ཐོན་ཅན་ཞིག་རེད། ཁོའི་རང་གཤིས་ཡ་མཚན་ཅན་དེའི་ནང་ནས་
དུས་རབས་ཁྱད་པར་བ་ཞིག་གི་ནང་དུ་གླ་པ་ཞིག་གི་གཞུང་དྲང༌། བརྩོན་
སེམས། ངན་ངོན་གྱི་འཚོ་བ་བསྒྱུར་འདོད་ཀྱི་རེ་བ། གསར་རྗེ་བྱེད་འདོད་ཀྱི་
འདུན་པ་བཅས་མཚོན་ཡོད་པ་མ་ཟད། བཀས་བཀོད་བརྒྱུད་འཛིན་དང་
དབང་སྒྱུར་གྲལ་རིམ་གྱིས་རྨོངས་བརྟུལ་དུ་བཏང་བའི་ཐོན་སྐྱེད་ཆུང་བ་བྱེད་
མཁན་ཞིང་པ་ཞིག་གི་ཐ་ཐོར་ཁེར་རྐྱང་། རྙིང་ཞེན། གུ་དོག་གི་སྐྱོན་ཆ་འགོས་
ཏེ་“ བསམ་པའི་རྒྱལ་ཁ་སྒོམ་ཐབས་” བྱེད་པའི་ངན་ཤན་ཞུགས་པའི་ཆ་དེ་
མཚོན་པ་དང་། ལྷག་པར་ཀྲུང་གོ་བ་མི་ཉུང་བ་ཞིག་གི་བླ་སྲོག་ལ་ཀླད་སྐྱོན་
368



གཏོང་བྱེད་རྒྱལ་འབངས་རུལ་སུངས་གི་རང་བཞིན་ཏེ་དོན་དུ་ཕམ་ཉེས་རིང་
ལུགས་ཀྱི་བསམ་པའི་རྒྱལ་ཁ་སྒོམ་ཐབས་ཀྱིས་མཚོན་པའི་མི་རིགས་ཀྱི་རྗེས་
ལུས་ཀྱི་སེམས་ཁམས་དེ་གསལ་བར་མཚོན་ཡོད་པ་རེད་ལ། དེས་མི་རྣམས་ལ་
ཨ་(Qཡི་བསམ་པའི་རྒྱལ་ཁ་སྒོམ་ཐབས་དེ་ནི་ང་ཚོ་མི་རིགས་མདུན་བསྐྱོད་བྱེད་
པའི་ལམ་གྱི་བཀག་རྡོ་ཞིག་ཏུ་གྱུར་པས། བསམ་པའི་རྒྱལ་ཁ་སྒོམ་ཐབས་དེ་ལ་
དགག་པ་རྒྱབ་ན་ང་ཚོ་མི་རིགས་ཀྱི་ཤི་ལམ་དང་གསོན་ལམ་གང་ཡིན་པ་ངོས་
འཛིན་བྱེད་པ་དང་། ཨ་Qཡིས་རང་ཞེན་རང་རློམས་དང་རང་སྨད་རང་འཕུང་
བྱེད་པའི་རང་གཤིས་མངོན་གསལ་ཅན་དེ་ལ་བརྟེན་ནས་གནད་དུ་འཕིགས་
ཤིང་གཏིང་ཟབ་པ། ཧ་ལས་པའི་སྒོ་ནས་ཀྲུང་ཧྭ་མི་རིགས་ཀྱི་གོ་རྟོགས་དར་
རྒྱས་ཀྱི་གེགས་སུ་ གྱུར་པའི་ནད་ གཞི་སྟེ། བསམ་པའི་རྒྱལ་ ཁ་སྒོམ་ ཐབས་
མཚོན་པར་བྱས་ཡོད་པ་ལྟ་བུའོ། །
གཅིག་སྡུད་བྱེད་དགོས་པ།
རྩོམ་པ་པོས་དཔེ་མཚོན་གྱི་གཟུགས་བརྙན་དེ་ གསོན་ཉམས་དོད་ལ་
དམིགས་བསལ་གྱི་ཁྱད་ཆོས་ལྡན་པའི་བྱེ་བྲག་གི་རང་བཞིན་ཞིག་ཏུ་རྩོམ་འབྲི་
བྱེད་ཀྱི་ཡོད་པ་རེད། འོན་ཏེ། བྱེ་བྲག་གི་རང་བཞིན་ཆེད་དུ་བྱེ་བྲག་གི་རང་
བཞིན་ཁོ་ན་རྩོམ་འབྲི་བྱེད་པའི་ཐབས་དེ་ཡང་མི་འགྲིག་པ་ཞིག་ཡིན། ཡང་
དག་པའི་བྱེད་ཐབས་དེ་ནི་བྱེ་བྲག་གི་རང་བཞིན་བརྒྱུད་དེ་སྤྱི་ཡོངས་ཀྱི་རང་
བཞིན་མཚོན་པར་བྱེད་རྒྱུ་དེ་རེད། དེར་བརྟེན། གཅིག་སྡུད་བྱེད་རྒྱུ་དེ་ནི་
དཔེ་མཚོན་ཅན་དུ་བསྒྱུར་རྒྱུའི་བྱེད་ཐབས་ནང་མེད་ན་མི་འགྲིག་པའི་ཕྱོགས་
གཅིག་ཡིན་པ་གསལ་པོར་མཆིས། རྩོམ་རིག་གསར་རྩོམ་བྱེད་རྒྱུའི་ངོས་ནས་
བརྗོད་ཚེ། སྤྱིར་བཏང་གི་བྱ་དངོས་དེ་དག་བྱ་དངོས་གཏིང་ཟབ་པ་དང་མངོན་
གསལ་དོད་པོ་ཞིག་ཏུ་བསྒྱུར་བ་དང༌། དཔེ་མཚོན་ཅན་དུ་བསྒྱུར་བ། བྱ་བ་
369



ཆུང་ཆུང་རྣམས་བྱ་དངོས་ཆེན་པོ་ཞིག་ ཏུ་བསྒྱུར་བ། དཔེ་མཚོན་ གྱི་ རང་
བཞིན་དེ་ཙམ་མི་ལྡན་པའི་བྱ་དངོས་དང་འཚོ་བའི་ངོ་བོ་དང་ཆོས་ཉིད་འབྲེལ་
བ་བྱེད་རྒྱུ་བཅས་ཀྱི་ཐད་ལ་གཅིག་སྡུད་བྱེད་པའི་ཐབས་ལམ་བརྒྱུད་དགོས་པ་
ཞིག་ཡིན།
གཅིག་སྡུད་བྱེད་དགོས་ཞེས་པ་ནི། དམིགས་བསལ་གྱི་ཁྱད་ཆོས་ལྡན་
པའི་འཚོ་བའི་སྣང་ཚུལ་གྱི་ཕྱོགས་འགའ་ཤས་ལ་སྒྱུ་རྩལ་གྱིས་བསྒྱུར་བཀོད་བྱས་
ཏེ་འཚོ་བའི་སྣང་ཚུལ་དེ་དག་གཏིང་ཟབ་པོའི་སྒོ་ནས་འཚོ་བའི་ངོ་བོ་དང་ཆོས་
ཉིད་མཚོན་པར་བྱེད་པའི་ཚད་དུ་མཐོར་འདེགས་བྱེད་དགོས་པ་དང་། སྣང་
ཚུལ་དེ་དག་གི་སྤྱི་ཚོགས་ཀྱི་འཚོ་བའི་ངོ་བོའི་ཕྱོགས་འགའ་ཞིག་ཚུར་སྣང་བྱེད་
ཐུབ་པའི་ཆུ་ཚད་དུ་སླེབས་པར་བྱེད་དགོས་པ་རེད། གཅིག་སྡུད་བྱེད་པའི་
བརྒྱུད་རིམ་ནི་ཐོག་མར་རྩོམ་པ་པོས་འཚོ་བའི་སྣང་ཚུལ་ལ་ངོས་འཛིན་བྱེད་རྒྱུ་
ནས་འགོ་ཚུགས་ཏེ་དེ་རྟིང་རིམ་བཞིན་འཚོ་བའི་གཏིང་ཟབ་པོའི་ཕྱོགས་སྔོག་
འདོན་དང་མཚོན་པར་བྱ་བའི་བརྒྱུད་རིམ་དེ་ཡིན། །
གཅིག་སྡུད་བྱེད་རྒྱུར་འདིར་དོ་སྣང་བྱེད་དགོས་པའི་གནད་དོན་གཉིས་
ཡོད་པ་སྟེ། །
གཅིག སྒྱུ་རྩལ་གྱི་གཅིག་སྡུད་བྱེད་རྒྱུ་དེ་དང་ཚན་རིག་གི་སྤྱི་མཚན་དུ་
འགྱུར་བ་བྱེད་པ་དེ་གཉིས་དབྱེ་འབྱེད་བྱེད་དགོས་པ་ཞིག་ཡིན། ཚན་རིག་གི་
སྤྱི་མཚན་དུ་འགྱུར་བ་བྱེད་པ་དེ་ནི་སྣང་ཚུལ་འགའ་རེ་ལ་བསྡུར་ཞིབ་དང་།
དབྱེ་འབྱེད་བཅས་བྱས་ཏེ་དེའི་ནང་ནས་སྤྱི་མཚན་དུ་འགྱུར་བའི་ཕྱོགས་ཚུར་
བཏོན་པ་དང་དེར་ཐ་སྙད་ཅིག་བཏགས་ཏེ་རང་འབྱུང་ཁམས་དང་འཚོ་བའི་ངོ༌
བོ་དང་ཆོས་ཉིད་མཚོན་པར་བྱས་པ་ཞིག་ཡིན། སྒྱུ་རྩལ་གྱིས་གཅིག་སྡུད་བྱེད་
རྒྱུ་དེ་ནི་མ་གཞི་འཚོ་བའི་ངོ་བོ་དང་ཆོས་ཉིད་མཚོན་པར་བྱེད་པ་ཞིག་ཡིན་རུང་
དེས་ཐོག་མཐའ་བར་གསུམ་དུ་འཚོ་བ་དངོས་ཀྱི་ནང་ནས་བྱུང་བའི་ཞིབ་ཕྲའི་
370



ཚོར་སྣང་དང༌། གསོན་ཉམས་ལྡན་པའི་རྣམ་པ་དེ་དོར་གྱི་མེད་པ་རེད། སྒྱུ་
རྩལ་གྱིས་གཅིག་སྡུད་ཅན་དུ་བསྒྱུར་རྒྱུ་དེ་ནི་འཚོ་བའི་ངོ་བོ་དང་ཆོས་ཉིད་དེ་
འཚོ་བའི་སྣང་ཚུལ་ནང་ནས་སྤྱི་མཚན་བཏོན་རྒྱུ་དེ་མ་ཡིན་པར་དེ་ནི་ཞིབ་ཕྲའི་
འཚོ་བའི་སྣང་ཚུལ་བརྒྱུད་དེ་འཚོ་བའི་ཆོས་ཉིད་དང་ངོ་བོ་མཚོན་པར་བྱེད་
དགོས་པ་རེད། གཉིས། གཅིག་སྡུད་ཅན་དུ་བསྒྱུར་བ་དང་བྱེ་བྲག་ཅན་དུ་
བསྒྱུར་བ་བྱེད་པ་དེ་གཉིས་ཟུང་འབྲེལ་བྱེད་དགོས་པ་རེད། གཅིག་སྡུད་ཅན་དུ་
བསྒྱུར་བར་བྱེད་པ་དང་བྱེ་བྲག་ཅན་དུ་བསྒྱུར་བར་བྱེད་པ་དེ་གཉིས་ཁ་བྲལ་དུ་
གནས་པའི་བྱ་རིམ་ཞིག་མ་ཡིན་པ་མ་ཟད། འབྲེལ་བ་ཤིན་ཏུ་དམ་ལ་ཁ་བྲལ་
མི་རུང་བར་བྱེད་ཐབས་དེ་གཉིས་ནི་མཉམ་དུ་ལེགས་གྲུབ་བྱ་དགོས་པ་ཞིག་
ཡིན་ལ། དེ་གཉིས་ཀྱི་གལ་འགངས་ཆེ་བ་དང་འགག་རྩའི་གནད་དོན་ནི་
དམིགས་བསལ་གྱི་ཁྱད་ཆོས་ལྡན་པའི་བྱ་དངོས་རྣམས་དམ་འཛིན་བྱེད་དགོས་
པ་རེད། མདོར་ན། དཔེ་མཚོན་ཞེས་པར་མངོན་གསལ་དོད་པོའི་བྱེ་བྲག་གི་
རང་བཞིན་ཅན་དུ་བསྒྱུར་དགོས་པ་མ་ཟད། བྱེ་བྲག་གི་རང་བཞིན་བརྒྱུད་དེ་
སྤྱི་ཚོགས་ཀྱི་སྟོབས་ཤུགས་ངེས་གཏན་ཞིག་གི་ངོ་བོ་མཚོན་དགོས་ལ་དམིགས་
བསལ་གྱི་བྱ་དངོས་བརྒྱུད་དེ་སྤྱིར་བཏང་མཚོན་པར་བྱ་དགོས། ཕྱོགས་གཞན་
ཞིག་ནས་དེའི་ཁྱད་པར་བའི་རང་བཞིན་ནང་དུ་རིགས་གྲས་འདིའམ་རིགས་
གྲས་དེ་ཡི་རང་བཞིན་ཁྱད་ཆོས་སྣ་ཚོགས་གཅིག་སྡུད་བྱས་ཡོད་པ་དང་། གྲལ་
རིམ་ཞིག་གམ་རིམ་གྲས་ཤིག་ཡང་ན་སྤྱི་ཚོགས་ཀྱི་ཚོགས་པ་ཞིག་གམ་ཡང་ན་སྤྱི་
ཚོགས་ཀྱི་རྒྱ་ཁྱོན་དེ་ལས་ཆེ་བའི་ཐུན་མོང་མ་ཡིན་པ་ངེས་ཅན་ཞིག་སྟེ། ཁྱབ་
ཕྱོགས་ངེས་ཅན་ཞིག་གི་མིའི་བསམ་པའི་རང་བཞིན་ཐུན་མོང་བ་ཞིག་གཅིག་
འདུ་བྱས་ཏེ། ཡོངས་ཁྱབ་ཀྱི་རང་བཞིན་དེ་ལས་ཆེ་བ་ཞིག་མཚོན་པར་བྱེད་
དགོས་པ་རེད། །
371



གསུམ་པ། དཔེ་མཚོན་ཅན་དུ་བསྒྱུར་ བའི་སྒྱུ་ རྩལ་ གྱི་
བྱེད་ཐབས་སྐོར།
དཔེ་མཚོན་ཅན་དུ་བསྒྱུར་རྒྱུ་དེ་ནི་འཚོ་བ་དངོས་ནས་བྱུང་བའི་རྒྱུ་ཆར་
སྒྱུ་རྩལ་གྱི་ལས་སྣོན་བྱེད་རྒྱུ་ཡིན་པར་བརྟེན་ངེས་པར་དུ་ལས་སྣོན་བྱེད་པའི་
བྱེད་ཐབས་འགའ་ཤས་བེད་སྤྱོད་བྱེད་དགོས་པ་དང༌། སྒྱུ་རྩལ་གྱི་བྱེད་ཐབས་
བེད་སྤྱོད་བྱེད་རྒྱུ་དང་ཁ་བྲལ་ཚེ་དཔེ་མཚོན་ཅན་དུ་བསྒྱུར་མི་ཐུབ་པ་དེ་ཡིན།
གནའ་རབས་ནས་བཟུང་རྩོམ་པ་པོ་རྣམས་ཀྱི་ལག་ལེན་དངོས་ཀྱི་ནང་ནས་
དཔེ་མཚོན་ཅན་དུ་བསྒྱུར་བའི་སྒྱུ་རྩལ་གྱི་བྱེད་ཐབས་མི་འདྲ་བ་སྣ་ཚོགས་ཤིག་
གསར་གཏོད་བྱས་ཡོད་པ་རེད།
གདམས་གསེས་དང་གཅིག་སྡུད་བྱེད་པ།
དཔེ་མཚོན་ཅན་དུ་བསྒྱུར་རྒྱུ་ནི་འཚོ་བ་དངོས་ཀྱི་རྒྱུ་ཆར་ལས་སྣོན་བྱེད་
རྒྱུ་དེ་ཡིན་ལ། མི་སྣ་ཞིག་ལ་མཚོན་ནའང་དཔེ་མཚོན་ཅན་དུ་བསྒྱུར་རྒྱུར་ཐོག་
མར་དཔེ་ གཟུགས་ ཤིག་ཡོད་ དགོས་ པ་ དང༌། རྩོམ་པ་ པོ་ རྣམས་ ཀྱི་ དཔེ་
གཟུགས་ལེན་པའི་བྱེད་ཐབས་ཡང་མི་འདྲ་བ་སྣ་ཚོགས་པ་མཆིས། སྐུ་ཞབས་
ལུའུ་ཤུན་གྱིས་“ རྩོམ་པ་པོས་མི་སྣའི་དཔེ་གཟུགས་ལེན་ཐབས་ཐད་ལ་བྱེད་
ཐབས་མི་འདྲ་བ་གཉིས་ཡོད་པ་སྟེ། གཅིག་ནི་ཆེད་མངགས་མི་གཅིག་ཁོ་ན་
བེད་སྤྱོད་བྱེད་ཀྱི་ཡོད་པ་དང་། དེའི་གཏམ་གླེང་དང་སྤྱོད་ཚུལ་ནི་བཤད་མི་
དགོས་པ་ཞིག་ཡིན་པ་མ་ཟད་ཐ་ན་དམིགས་བསལ་གྱི་གཤིས་ཀ་ཆུང་གྲས་དང༌།
གོས་དབྱིབས་སོགས་ཡང་འགྱུར་ལྡོག་གཏོང་གི་མེད་པ་རེད།… གཉིས་ནི་
མི་སྣ་རིགས་སྤུས་ཚོགས་མཉམ་བསྲེས་བྱས་ཏེ་མི་གཅིག་ཆགས་པ་བཟོ་གི་ཡོད་
པ་རེད། ངས་སྔར་ནས་ད་བར་བྱེད་ཐབས་གཉིས་པ་དེ་བེད་སྤྱོད་བྱེད་ཀྱི་
372



ཡོད།” (《ལུའུ་ཤུན་གྱི་གསུང་འབུམ་》དེབ་དྲུག་པའི་ཤོག་གྲངས་422ལ་
གསལ།)ཅེས་གསུངས། དེས་ན་“ ཆེད་མངགས་ཀྱི་མི་གཅིག་བེད་སྤྱོད་”
བྱས་ནའང་འདྲ། ཡང་ན་“ མི་སྣ་རིགས་སྤུས་ཚོགས་གཉམ་བསྲེས་ཀྱིས་མི་
གཅིག་ཆགས་པ་བཟོས་” ནའང་འདྲ་གང་ལྟར་དེ་དག་ཚང་མར་ངེས་པར་དུ་
སྒྱུ་རྩལ་གྱིས་གདམས་གསེས་བྱེད་པའི་ཐབས་ཤེས་སྤྱོད་དགོས་པ་རེད། མི་སྣ་
རིགས་སྤུས་ཚོགས་མཉམ་བསྲེས་བྱས་ཏེ་མི་གཅིག་ཆགས་པ་བྱེད་པར་མི་མི་
འདྲ་བ་རྣམས་ ཀྱི་ དམིགས་བསལ་ གྱི་ གཏམ་གླེང་ དང་ སྤྱོད་ཚུལ། སེམས་
ཁམས། གོམས་གཤིས་སོགས་མི་སྣ་དཔེ་མཚོན་ཅན་དུ་བསྒྱུར་བའི་རྒྱུ་ཆ་བྱས་
ཏེ་དེར་སྒྱུ་རྩལ་གྱི་ཐོག་ནས་གདམས་གསེས་དང་གཅིག་སྡུད་བྱེད་དགོས་པ་
རེད། ཡང་ “ ཆེད་མངགས་མི་ གཅིག་བེད་སྤྱོད་བྱེད་པ་” དེ་ཡང་གདམས་
གསེས་དང་གཅིག་སྡུད་ གང་ཡང་མ་བྱས་པར་མི་ གཅིག་ གི་མི་ཚེ་ཧྲིལ་པོའི་
གནས་ཚུལ་ཞིབ་ཅིང་ཕྲ་བ་ཟིན་བྲིས་བྱེད་རྒྱུ་དེ་གཏན་ནས་མ་ཡིན། རྩོམ་ཡིག་
གཅིག་གི་ནང་དུ་མི་ཚེ་ཧྲིལ་པོ་ལྟ་ཞོག ཉིན་གཅིག་གི་གནས་ཚུལ་གཅིག་ཀྱང་
མ་ལུས་པ་ཐོ་འགོད་བྱེད་རྒྱུ་དེ་ཡང་ཤིན་ཏུ་དཀའ་བ་ཞིག་ཡིན། དེར་བརྟེན། །
དེ་ཡང་རང་གི་འཚོ་བའི་ནང་རྒྱུན་གཏན་མཐོང་བའམ་འབྲེལ་འདྲིས་ཡོད་
པའམ་རྒྱུས་མངའ་ཅུང་ཆེ་བའི་མི་ཞིག་གི་གཤིས་ཀ་དང་། བྱེད་ཚུལ། མོས་
ལུགས། སྐད་ཆ་བཤད་སྟངས་དེ་རྨང་གཞི་བྱས་ཐོག་དེ་རྗེས་མི་འདྲ་མིན་སྣ་
ཚོགས་ཀྱི་ཁྱད་ཆོས་ གཅིག་ཏུ་བསྡུས་ཏེ་མི་ གཅིག་ གི་ གཟུགས་སྟེང་ལ་སྦྱར་
དགོས་པ་དང༌། སྒྱུ་རྩལ་གྱི་ཐོག་ནས་གདམས་གསེས་དང་གཅིག་སྡུད་བྱས་ཏེ་
དཔེ་མཚོན་ཅན་དུ་བསྒྱུར་དགོས་པ་རེད། དཔེ་མཚོན་ཅན་དུ་བསྒྱུར་བའི་བྱ་
རིམ་གྱི་ནང་དུ་གདམས་གསེས་བྱེད་པའི་བྱ་ཐབས་དང་གཅིག་སྡུད་བྱེད་པའི་
བྱེད་ཐབས་གཉིས་པོ་ནི་ རྟག་པར་མཉམ་དུ་བེད་སྤྱོད་བྱེད་ཀྱི་ཡོད་པ་རེད།
རྩོམ་པ་པོས་འཚོ་བའི་མ་དབྱིབས་ཀྱི་ནང་ནས་དམིགས་བསལ་གྱི་ཁྱད་ཆོས་
373



ལྡན་པའི་འཚོ་བའི་སྣང་ཚུལ་འགའ་ཞིག་གདམས་གསེས་བྱེད་ཀྱི་ཡོད་པ་དང༌།
འཚོ་བའི་སྣང་ཚུལ་དེ་དག་ནི་ཁ་ཐོར་དང་ཆ་མི་ཚང་བ་ཞིག་ཡིན་པས་གལ་སྲིད་
དེ་དག་ལ་སྒྱུ་རྩལ་གྱིས་གཅིག་སྡུད་མ་བྱས་ན་སྒྱུ་རྩལ་གྱི་གཟུགས་བརྙན་ཆ་ཚང་
བ་ཞིག་འགྲུབ་ཐུབ་ཐབས་མེད། རྩོམ་པ་པོ་གྲགས་ཅན་ཀའོ་ཨེར་ཅི་དང་ལུའུ་
ཞུན་སོགས་རྩོམ་པ་པོ་རྣམས་ཀྱིས་རྒྱུན་དུ་གདམས་གསེས་དང་གཅིག་སྡུད་
བྱེད་པའི་བྱེད་ ཐབས་དེ་གཉིས་མཉམ་དུ་ ལག་ལེན་གནང་གི་ཡོད་པ་རེད།
ཀའོ་ཨེར་ཅིས་“ གལ་ཏེ་རྩོམ་པ་པོ་ཞིག་གིས་ཚོང་པ་དང་། དཔོན་པོ། བཟོ་པ་
བཅས་སོ་སོའི་མི་གྲངས་ཉི་ཤུ་ནས་ལྔ་བཅུའམ། བརྒྱ་ཕྲག་ཁ་ཤས་ཀྱི་གཟུགས་
ཐོག་ནས་ཁོ་ཚོ་རང་སོ་སོའི་ཁྱད་ཆོས་ཐུན་མོང་མ་ཡིན་པ་རྣམས་དང་། འདོད་
ཞེན་དང་དགའ་ཕྱོགས། ལུས་ཀྱི་བྱེད་བཟོ། ཡིད་ཀྱི་དད་མོས། ངག་གི་སྨྲ་
ལུགས་སོགས་གཅིག་ཏུ་བསྡུད་རྗེས་སླར་ཡང་ཚོང་པ་གཅིག་དང༌། དཔོན་པོ་
གཅིག བཟོ་པ་གཅིག་གི་ལུས་ཐོག་ཏུ་ཕར་སྦྱར་ཐུབ་ཚེ། རྩོམ་པ་པོ་དེས་བྱེད་
ཐབས་འདི་བེད་སྤྱད་དེ་དཔེ་མཚོན་གྱི་མི་སྣ་ཞིག་གསར་བསྐྲུན་བྱེད་ཐུབ་པ་མ་
ཟད། དེ་ནི་སྒྱུ་རྩལ་འཁྲུལ་མེད་ཅིག་རེད་” (《རྩོམ་རིག་སྒྱུ་རྩལ་སྐོར་གླེང་
བ་》ཞེས་པའི་ཤོག་གྲངས་160ལ་གསལ།)ཅེས་གསུངས་ཡོད་པ་རེད། ང་
ཚོས་སྒྱུ་རྩལ་ གྱི་ཐོག་ནས་དོན་བསྡུ་བ་དང་གདམས་གསེས་བྱེད་སྐབས་ ཐོག་
མར་དོན་བསྡུ་བར་བྱེད་པའི་ཁོངས་གཏོགས་དང་གཞི་རྒྱ་ཆེན་པོ་ཡོད་དགོས་པ་
དང་། དེ་རྗེས་བརྩམས་བྱའི་འདུན་པ་དང་མཐུན་པར་མཚོན་ཚུལ་ཐུན་མོང་
མ་ཡིན་པ་རྣམས་མི་གཅིག་གི་གཟུགས་སྟེང་དུ་སྦྱར་ཏེ་མི་སྣ་དེ་དཔེ་མཚོན་ཅན་
དུ་བསྒྱུར་དགོས་པ་རེད། འདིར་དོ་སྣང་བྱེད་དགོས་པ་ཞིག་ནི་གཅིག་སྡུད་བྱེད་
ཐབས་དེ་སྟབས་བདེ་དང་འགྱུར་མེད་ཀྱི་སྒོ་ནས་མཉམ་བསྲེས་བྱེད་རྒྱུ་མ་ཡིན་
པར་དེ་ནི་སྒྱུ་རྩལ་ གྱིས་བསྡུ་རུབ་དང་གཅིག་སྡུད་བྱེད་རྒྱུ་དེ་ཡིན་རྐྱེན་དེར་
གསར་བསྐྲུན་གྱི་རང་བཞིན་ཆེ་ཆེར་ལྡན་ཡོད་པ་ཞིག་ཡིན། གདམས་གསེས་
374



དང་གཅིག་སྡུད་བྱེད་པའི་སྒྱུ་རྩལ་གྱི་བྱེད་ཐབས་དེ་ནི་དཔེ་མཚོན་ཅན་དུ་བསྒྱུར་
བར་ཆེས་ གལ་ ཆེ་ བའི་ དོན་སྙིང་ལྡན་ཡོད་ པ་ ཞིག་ ཡིན། དཔེ་མཚོན་ གྱི་
གཟུགས་བརྙན་དང་དཔེ་མཚོན་རང་བཞིན་ལྡན་པའི་གཟུགས་བརྙན་མང་པོ་
ཞིག་ གདམས་གསེས་དང་ གཅིག་སྡུད་བྱེད་པའི་བྱེད་ ཐབས་ལ་བརྟེན་ནས་
གསར་བསྐྲུན་བྱས་པ་ཞིག་ཡིན། དཔེར་ན། བརྩམས་སྒྲུང་《 སྨོན་འདུན་ཞུ་
བ་》ཞེས་པའི་ནང་གི་མི་སྣ་གཙོ་བོ་ཞང་ལིན་ཟའོ་ཡི་དཔེ་མཚོན་གྱི་གཟུགས་
བརྙན་གསར་བསྐྲུན་བྱེད་པའི་བྱ་རིམ་ནང་དུ་སྐུ་ཞབས་ལུའུ་ཤུན་གྱིས་གདམས་
གསེས་དང་གཅིག་སྡུད་བྱེད་པའི་བྱེད་ཐབས་གཉིས་པོ་བེད་སྤྱོད་བྱས་ཡོད་པ་
གསལ་པོར་མཐོང་ ཐུབ་པ་ཞིག་ཡིན། ཞང་ལིན་ཟའོ་འདས་ཁའི་ གཟུགས་
དབྱིབས་དེ་ནི་རྩོམ་པ་པོ་ཉིད་ ཀྱི་ ཁྱིམ་མཚེས་ ཨ་མའི་གཟུགས་དབྱིབས་དེ་
དཔེར་བླངས་ཡོད་པ་དང༌། བུད་མེད་བསྐྱར་དུ་མནའ་མར་ཕྱིན་ན་ཤི་བའི་
རྗེས་སུ་ཕུང་པོ་དུམ་བུར་གཏུབ་པ་སོགས་ཀྱི་ཞིབ་ཕྲའི་བརྗོད་དོན་ནི་ཏན་ཨ་མ་
ཞེས་པའི་གནས་ཚུལ་དེ་ཚུར་བླངས་པ་དང་ཞང་ལིན་ཟའོ་ཡི་ཕྲུ་གུ་སྤྱང་ཀིས་
བཟས་པའི་བྱ་རིམ་རྣམས་ནི་གནའ་བོའི་བང་སོ་ལྟ་མཁན་ཞིག་ལ་བྱུང་བའི་
གཏམ་རྒྱུད་ལ་གཞིགས་ནས་རྩོམ་འབྲི་བྱས་པ་ཡིན་ཞེས་གསུངས། དེ་ལྟར་
ལུའུ་ཤུན་གྱིས་གདམས་གསེས་བྱས་པའི་རྨང་གཞིའི་ཐོག་ཏུ་སྒྱུ་རྩལ་གྱིས་གཅིག་
སྡུད་བྱས་ཡོད་ལ། དེའི་ནང་དུ་བསམ་བློའི་བཀོད་པ་དང་གཟུགས་མེད་གྲིབ་
བཟོ་བྱས་པ་ཡང་ཚུད་ཡོད་པ་དང་བྱ་རིམ་དེ་དག་བརྒྱུད་དེ་ཞང་ཡིན་ཟའོ་ཡི་
དཔེ་མཚོན་གྱི་གཟུགས་བརྙན་དེ་གསར་བསྐྲུན་བྱེད་ཐུབ་པ་བྱུང་བ་རེད།
བསམ་ཡན་དང་གཟུགས་མེད་གྲིབ་བཟོ།
རྩོམ་པ་པོར་འཚོ་བ་དངོས་ཀྱི་ནང་ནས་བྱུང་བའི་རྒྱུ་ཆ་དེ་དག་ལ་རྟག་
པར་ཆ་ཚང་གི་རང་བཞིན་མི་ལྡན་པ་དང། གཅིག་སྡུད་ཀྱི་རང་བཞིན་མེད་པ།
375



གསོན་ཉམས་ཀྱི་རང་བཞིན་དང་གཏིང་ཟབ་ཀྱི་རང་བཞིན་ལྡན་མེད་པ་མ་ཟད།
གལ་སྲིད་རྩོམ་པ་པོས་རྒྱུ་ཆ་དེ་རང་ལ་གཞིགས་ཏེ་དཔེ་མཚོན་ཅན་དུ་བསྒྱུར་
བའི་ལས་ཀ་བྱས་ཚེ་དེའི་ནང་དུ་འཚོ་བའི་ནང་དོན་དང་འབྲེལ་ཆགས་པའི་བྱ་
རིམ་མི་ལྡང་བའི་གནས་ཚུལ་དེ་ཚོར་སྣང་སྐྱེ་ཐུབ་པ་ཞིག་ཡིན་རྐྱེན་རྩོམ་པ་པོས་
དཔེ་མཚོན་ཅན་དུ་བསྒྱུར་ཕྱིར་བསམ་ཡན་དང་གཟུགས་མེད་གྲིབ་བཟོ་བྱེད་
པའི་བྱེད་ཐབས་དེ་བེད་སྤྱོད་མི་བྱེད་རང་བྱེད་ཅིག་ཡིན། སེམས་ཁམས་རིག་
པའི་ལྟ་ཚུལ་ལྟར་ན་བསམ་ཡན་ཞེས་པ་ནི་ཡུལ་གྱི་སྣང་རིས་སམ་ཡང་ན་ཉམས་
མྱོང་གཞིར་བྱས་ཀྱི་སྟེང་དུ་གཟུགས་བརྙན་གསར་པ་ཞིག་གསར་བཟོ་བྱེད་པའི་
རྟོག་པའི་ གོ་ རིམ་ ལ་ བཤད་ པ་ ཡིན་ ཏེ་ དེའི་ནང་དུ་ “ བསྐྱར་་ བཟོ་ ” དང་
“ གསར་བཟོ་” ཡི་རིགས་གཉིས་འདུས་ཡོད་པ་རེད། བསྐྱར་བཟོའི་བསམ་
ཡན་ནི་སྐད་ཆས་ཞིབ་ཏུ་འབྲི་བའམ། དཔེ་རིས། ཨང་རྟགས། མཚན་མ་
བཅས་ཀྱིས་བརྡ་སྤྲོད་པ་ལ་བརྟེན་ནས་དེ་དག་དང་མཐུན་པའི་གཟུགས་བརྙན་
གསར་པ་ཞིག་བསྐྱར་བཟོ་བྱ་རྒྱུ་དེ་ཡིན་ཞིང་། “ གསར་བཟོའི་བསམ་ཡན་” ་
ནི་དམིགས་པ་དང་ལས་འགན་ངེས་ཅན་ཞིག་གཞིར་བྱས་ཏེ། ཀླད་པའི་ནང་
གི་འབྲེལ་ཡོད་ཀྱི་སྣང་རིས་ལ་བརྟེན་ནས་གཟུགས་བརྙན་གསར་པ་ཞིག་གསར་
དུ་བཟོ་རྒྱུ་དེ་ཡིན། རྩོམ་མཁན་དང་སྒྱུ་རྩལ་མཁན་གྱིས་བསམ་ཡན་དང་
གཟུགས་མེད་གྲིབ་བཟོ་བྱེད་པའི་བྱ་རིམ་བརྒྱུད་ཚེ་གཞི་ནས་དོན་དངོས་ནང་མི་
ལྡང་བའི་ཕྱོགས་རྣམས་ལ་ཁ་གསབ་བྱས་ཏེ་གཟུགས་བརྙན་ཆ་ཚང་བའི་མ་
ལག་ཅིག་ཆགས་ཐུབ་པ་མ་ཟད། འཚོ་བའི་ནང་ཁ་ཐོར་དུ་གནས་པའི་བྱ་
དངོས་རྣམས་འབྲེལ་ཐུབ་པ་དང༌། གཏིང་ཟབ་པོའི་སྒོ་ནས་འཚོ་བའི་ངོ་བོ་
དང་ཆོས་ཉིད་རྣམས་གསལ་མཚོན་བྱེད་ཐུབ་རྒྱུ་དེ་རེད། དེས་ན་བསམ་ཡན་
དང་གཟུགས་མེད་གྲིབ་བཟོ་བྱེད་པའི་བྱ་ཐབས་འདིས་འཚོ་བའི་རང་གཟུགས་
དེ་སྒྱུ་རྩལ་གྱིས་དཔེ་མཚོན་ཅན་དུ་བསྒྱུར་བར་བྱེད་པ་དང་མཐོར་འདེགས་སུ་
376



གཏོང་བའི་ནང་མེད་དུ་མི་རུང་བའི་མཚམས་སྦྱོར་བྱེད་མཁན་ཞིག་ཡིན་ལ།
དམིགས་བསལ་གྱི་གནས་བབས་ཤིག་ཡང་བཟུང་ཡོད་པ་རེད། རྩོམ་པ་པོས་
འཚོ་བའི་ནང་དུ་གནས་པའི་ལེགས་པོའི་ཕྱོགས་དང་མཛེས་སྡུག་གི་ཕྱོགས་
རྣམས་གང་ཐུབ་ཅི་ཐུབ་ཀྱིས་བསྡུ་རུབ་དང་མཉམ་བསྲེས་བྱེད་རྒྱུ་དེ་ལས་འགན་
གཙོ་བོ་ཞིག་མ་ཡིན་པར་རྩོམ་པ་པོ་རང་ཉིད་ཐོག་མར་གསར་བསྐྲུན་མཁན་
ཞིག་ཡིན་དགོས། དེར་བརྟེན་རྩོམ་པ་པོ་ཞིག་ལ་མཚོན་ན་བསྡུ་རུབ་དང་
གདམས་གསེས་བྱས་པ་ཁོ་ནས་རྩོམ་ཡིག་ཕུལ་བྱུང་ཞིག་འབྱུང་དཀའ་ལ་དཔེ་
མཚོན་ཅན་གྱི་གཟུགས་བརྙན་ཡང་བསྐྲུན་མི་ཐུབ་པས་ངེས་པར་དུ་རྩོམ་པ་པོའི་
བསམ་ཡན་དང་རྟོག་བཟོར་བརྟེན་ཏེ་འཚོ་བའི་རྒྱུ་ཆ་དང་བསམ་བློའི་བརྩེ་དུང་
མཉམ་དུ་འབྲེལ་བར་བྱས་ཚེ་གཞི་ནས་དཔེ་མཚོན་གྱི་གཟུགས་བརྙན་དང་ཡང་
ན་དཔེ་མཚོན་གྱི་རང་བཞིན་ལྡན་པའི་གཟུགས་བརྙན་ཞིག་གསར་བསྐྲུན་བྱེད་
ཐུབ་རྒྱུ་དེ་རེད། ཝང་མེང་གིས་“ སྒྲུང་གཏམ་ནི་འཚོ་བའི་དངོས་ཡོད་གཞིར་
བཟུང་ནས་བྱུང་མོད། འོན་ཀྱང་དེ་ནི་རྫུན་མ་ཞིག་ཡིན་ཞིང༌། དེ་ནི་སྒྲུང་
གཏམ་གྱི་ཁྱད་ཆོས་གཙོ་བོ་ཞིག་རེད། དངོས་ཡོད་མེད་ན་སྒྲུང་གཏམ་མེད་ལ་
རྫུན་མ་མེད་ན་ཡང་སྒྲུང་གཏམ་མེད་” ཅེས་དང་““ ང་ཚོས་བཤད་པའི་རྫུན་མ་
ཞེས་པ་ནི་ཁུངས་མེད་ལུང་མེད་ཀྱིས་རྫུན་བཟོ་བྱས་པ་ཞིག་མ་ཡིན་པར་འཚོ་བ་
དངོས་ཀྱི་རྨང་གཞིའི་འོག་གོང་འཕེལ་བཏང་བ་ཞིག་རེད་” ཅེས་གསུངས་ཡོད།
རྩོམ་རིག་གསར་རྩོམ་ གྱི་ ལག་ལེན་དངོས་ནས་ འཚོ་ བའི་ སྣང་ཚུལ་
རྣམས་དཔེ་མཚོན་ཅན་དུ་བསྒྱུར་བར་བསམ་ཡན་དང་གཟུགས་མེད་གྲིབ་བཟོ་
བྱེད་རྒྱུ་དེ་ནི་མེད་ན་མི་འགྲིག་པའི་གལ་ཆེའི་གྲུབ་ཆ་ཞིག་ཡིན་པ་ར་སྤྲོད་བྱས་
ཡོད་པ་རེད། གོང་དུ་ཞུས་སྨོས་བཞིན། སྐུ་ཞབས་ལུའུ་ཤུན་གྱི་བརྩམས་སྒྲུང་
《སྨོན་འདུན་ཞུ་བ་》ཞེས་པར་མཚོན་ན། རྩོམ་པ་པོས་ཁྱིམ་མཚེས་ཨ་མའི་
གཟུགས་དབྱིབས་དང༌། ཏན་ཨ་མ། བང་སོ་ལྟ་མཁན་གྱི་མི་དེ་དག་གི་བྱུང་
377



བ་ཁོ་ན་མཉམ་བསྲེས་བྱས་པ་ལས་བརྩམས་སྒྲུང་འདི་གྲུབ་མི་ཐུབ་ལ། ཤང་
ལིང་སའོ་ ཡི་ གཟུགས་བརྙན་དེ་ གསར་བསྐྲུན་བྱེད་མི་ ཐུབ། རྩོམ་པ་པོས་
གསར་རྩོམ་བྱེད་པའི་བརྒྱུད་རིམ་ནང་དུ་རང་ཉིད་ཀྱི་བསམ་ཡན་དང་གཟུགས་
མེད་གྲིབ་བཟོ་ཡི་བྱེད་ཐབས་ལ་བརྟེན་པ་དང་རྒྱུན་གཏན་འཚོ་བའི་ནང་དུ་ཕྲད་
པའི་ཀྲུང་གོའི་བུད་མེད་མང་པོ་ཞིག་གི་ལས་དབང་རྣམས་མཉམ་དུ་འབྲེལ་བར་
བྱས་ཏེ་དཔེ་མཚོན་གྱི་མི་སྣ་དེ་གསར་བསྐྲུན་བྱས་པ་ཞིག་ཡིན། དེ་ལྟར་བསམ་
ཡན་དང་གཟུགས་མེད་གྲིབ་བཟོ་བྱེད་རྒྱུ་དེ་ཡང་ངེས་པར་དུ་ཕུན་སུམ་ཚོགས་
པའི་འཚོ་བའི་རྨང་གཞི་དེ་སྔོན་འགྲོའི་ཆ་རྐྱེན་དུ་འཛིན་དགོས་པ་དང་། འཚོ་
བའི་གཏན་ཚིགས་རིགས་པར་ཡང་དོ་སྣང་བྱེད་དགོས་པ་ལས་གང་དྲན་དྲན་
ཞིག་མ་ཡིན་ནོ། །
རབ་བཏགས་དང་འཆར་སྒོ། །
རྩོམ་པ་པོར་འཚོ་བ་དངོས་ཀྱི་ནང་ནས་ཐོབ་པའི་དམིགས་བསལ་གྱི་
ཁྱད་ཆོས་ལྡན་པའི་བྱ་དངོས་དང་རྒྱུ་ཆ་འགའ་ཞིག་ཤིན་ཏུ་ཆུང་བ་ཞིག་ཡིན་ལ།
ཡང་བྱ་དངོས་ཀྱི་ངོ་བོ་དེ་ཡང་ཤིན་ཏུ་ཆུང་བའི་རྒྱུ་ཆ་དང་མཉམ་དུ་འབྲེལ་ཡོད་
པར་བརྟེན་ཤིན་ཏུ་ཆུང་བའི་བྱ་དངོས་དེ་དག་བྱ་དངོས་ཆེན་པོ་ཞིག་ཏུ་བསྒྱུར་
བ་མ་ཟད། བྱ་དངོས་དེ་དག་གི་ངོ་བོའི་ཁྱད་ཆོས་མངོན་གསལ་དོད་པོས་
མཚོན་པར་བྱེད་ཕྱིར་རབ་བཏགས་དང་འཆར་སྒོའི་བྱེད་ཐབས་བེད་སྤྱོད་བྱེད་
དགོས་པ་རེད། དེར་བརྟེན་རབ་བཏགས་དང་འཆར་སྒོའི་བྱེད་ཐབས་དེ་ནི་
དཔེ་མཚོན་ཅན་དུ་བསྒྱུར་རྒྱུའི་ནང་རྟག་ཏུ་བེད་སྤྱོད་བྱེད་པའི་སྒྱུ་རྩལ་གྱི་བྱེད་
ཐབས་ཤིག་ཡིན། སྙན་ངག་གི་ནང་དུ་རྟག་པར་དཔེ་རྒྱན་དངགཟུགས་རྒྱན་
སོགས་བེད་སྤྱད་དེ་རྩོམ་མཁན་གྱི་འདུན་པ་དང་རེ་འདོད་མཚོན་པར་བྱེད་ཀྱི་
ཡོད་ལ། དེའི་ནང་དུ་རབ་བཏགས་དང་འཆར་སྒོའི་རྣམ་པ་སྤྱད་ཀྱི་ཡོད་པ་
378



རེད། དཔེར་ན། ཁྱོད་ལུས་པདྨའི་འཁྲི་ཤིང་། གསུངས་དབྱངས་ཁུ་བྱུག་
གདངས་སྙན། མཁྱེན་དཔྱོད་ནམ་མཁའི་ཀློང་ཡངས་ཞེས་པ་སོགས་བེད་སྤྱད་
དེ་རྩོམ་པ་པོའི་རེ་འདོད་ གངས་ལེགས་ཀྱི་མཚོན་པར་བྱེད་ཀྱི་ཡོད་པ་རེད།
དཔེར་ན། དམངས་གཞས། “ སེམས་པ་སྐྱོ་བའི་སྐད་ཆ། །རི་མ་འདབས་སུ་
བཤད་པས། །རི་བོ་ས་རྡོ་ཡིན་ཀྱང་། །དབུ་ཡིས་ལྕོག་ལྕོག་གནང་བྱུང༌། །”
ཞེས་པར་མཚོན་ན་དེར་རབ་བཏགས་ཀྱི་རྣམ་པ་ཤིན་ཏུ་གསལ་པོ་ཡོད་པ་ཞིག་
སྟེ། ཁོང་གི་སེམས་སྡུག་དེས་རི་བོ་རྣམས་ཀྱང་སེམས་འགུལ་ཐེབས་པ་དང༌།
གདུང་སེམས་མཉམ་སྐྱེས་ཀྱི་བསམ་པ་ཞིག་བྱུང་སྟེ་མགོ་བོ་ལྕོག་ལྕོག་བྱེད་ཀྱི་
འདུག་ ཅེས་ པའི་ ཚད་ གཞི་ ཞིག་ ཏུ་ རབ་ བཏགས་ བྱས་ ཡོད་ པ་ དེ་ ཡིན།
《བདུད་འདུལ་》ནང་གི་བདུད་ཀླུ་བཙན་ཟེར་བ་དེ་ནི་ལྷ་སའི་བྱང་ངོས་ཀྱི་
གནམ་མཚོ་ཕྱུག་མོའི་ཕྱོགས་སུ་ཡོད་པའི་གྲེ་བ་ནང་ཚན་གྱི་ཆར་གཏོགས་པ།
གུ་རུ་དང་མོན་རུའི་ས་མཚམས་སུ་སྐྱེས་པའི་མི་སྟོབས་རྩལ་ཅན་ཞིག་ཡིན་པ་
དང་། ཁོས་རྐུན་ཇག་གི་འགོ་གཙོ་བྱས་ཏེ། མི་རྣམས་ལ་བརྐུ་འཕྲོག་དང་
གསོད་བཅོམ་གྱི་གནོད་འཚེ་མང་པོ་བཏང་བས། དེའི་མིང་ལ་བདུད་ཟེར།
ཁོས་ལྷ་སའི་བྱང་ངོས་ཀྱི་འདམ་ཟེར་བའི་ས་ཆར་ཕྱིན་ནས་རི་དྭགས་གསོད་པ་
དང༌། བརྐུ་འཕྲོག་སོགས་བྱས་ཏེ་བསྡད་པའི་ས་དེ་ལ་ཤ་ར་གནམ་རྫོང་ཟེར་བ་
དང་ཁོས་འཁོར་མང་པོ་བསྡུས་ཏེ་སྡེ་ཆེན་ཞིག་ཆགས། ཁོས་སྡེ་ཆེན་པོ་དེའི་
རྒྱལ་པོ་བྱས་ཏེ་གཞན་ལ་དམག་འཇུག་བྱས་པ་དང༌། སྐབས་ཤིག་མདོ་ཁམས་
གླིང་ཡུལ་དུ་སླེབས་ཏེ་གེ་སར་བཙུན་མོ་མེ་བཟའ་འབུམ་སྐྱིད་དང༌། ནང་མི་
གཉིས་འཕྲོག་པའི་རྐྱེན་གྱིས་གེ་སར་དཔུང་བཏེགས་ཏེ་གཡུལ་འགྱེད་བྱས་ཏེ་
བདུད་རྒྱལ་བསད། སྡེ་པ་མངའ་འོག་ཏུ་བསྡུས་པའི་ཡུན་ལ་ལོ་གསུམ་དང་ཟླ་
བ་གསུམ་འགོར་བ་དེ་ནི་ལོ་རྒྱུས་ཀྱི་དོན་དངོས་དང་འཚོ་བའི་རང་གཟུགས་ངོ་
མ་དེ་ཡིན། འོན་ཀྱང་བརྩམས་སྒྲུང་གི་ནང་དུ་རྩོམ་པ་པོས་རབ་བཏགས་དང་
379



འཆར་སྒོའི་རྣམ་པ་སྤྱད་དེ་དུས་རྒྱུན་དུ་སངས་རྒྱས་ཆོས་ལུགས་ཀྱི་ནང་དུ་
བརྗོད་པའི་བདུད་རྒྱལ་གྱི་ཁྱད་ཆོས་ཆ་ཚང་ལྡན་ཞིང་མིའི་རང་གཤིས་དང་བྲལ་
བའི་གཟུགས་བརྙན་ཞིག་ཏུ་གསར་བསྐྲུན་བྱས་ཡོད་པ་སྟེ། སྒྲུང་གི་ནང་དུ་
“ བདུད་ནག་ཀླུ་བཙན་རྒོད་པོ་དེ་གཟུགས་ཆེ་བ་རི་བོ་ལྟ་བུ། ལུས་གཅིག་ལ་
མགོ་དགུ་ཡོད་པ། མགོ་ལ་རྭ་ཅོ་བརྒྱད་སྐྱེས་ཡོད་པ། ཁྲོས་ན་ལུས་ལ་ལྕགས་
སྡིག་ནག་པོས་ཁྱབ་པ། དུག་སྦྲུལ་ནག་པོ་དགུ་ཡིས་སྐེད་ལ་འཁྲིལ་བ། རྐང་
ལག་ལ་ལྕགས་ཀྱི་སྡེར་མོ་དགུ་བཞི་སུམ་ཅུ་སོ་དྲུག་གི་ལྕགས་ཀྱུ་ལྟར་ཡོད་པ།
ཁ་ནས་དུ་བའི་མེ་རེ་འཁྱིལ་ཞིང་འབར་བ། སྣ་ནས་དུག་རླུང་འཚུབ་མ་གཡོ་བ།
དུག་སྤྲིན་ནག་པོའི་དཀྱིལ་ན་འགྱིང་བ་” ཞེས་རབ་བཏགས་དང་འཆར་སྒོའི་
ཐབས་ལ་བརྟེན་ནས་རྩོམ་འབྲི་མཛད་པ་དང༌། ཕྱོགས་གཞན་ཞིག་ནས་གླིང་
གེ་སར་རྒྱལ་པོའི་དམག་འཐབ་ལ་མཁས་པའི་ཡོན་ཏན་དང་ངོ་མཚར་བློ་ལས་
འདས་པའི་རྫུ་འཕྲུལ་ལ་བསྔགས་བརྗོད་དང་མངོན་གསལ་དོད་པོ་ཡོང་ཕྱིར་
དགྲ་ཡ་དེ་ལྟ་བུའི་གཟུགས་བརྙན་ཞིག་གསར་བསྐྲུན་བྱས་ཡོད་པ་ལྟར་རེད།
དེ་མིན་དཔེ་མཚོན་ཅན་དུ་བསྒྱུར་བའི་བྱ་རིམ་ནང་དུ་གཟུགས་སྣང་བསམ་
གཞིགས་བྱེད་པ་དང་དུས་མཚུངས་བསམ་པའི་བཀོད་ཤུགས་སྦྱོང་བརྡར་བྱེད་
རྒྱུ་དེ་ཡང་ ཤིན་ ཏུ་ གལ་ཆེ་བའི་བྱ་ཐབས་ཤིག་ཡིན། གཟུགས་སྣང་བསམ་
གཞིགས་བྱེད་པའི་རྨང་གཞི་ནི་རྩོམ་པ་པོས་སྤྱི་ཚོགས་ཀྱི་འཚོ་བའི་རྣམ་པར་སྒྱུ་
རྩལ་གྱིས་རྟོག་ཞིབ་བྱེད་རྒྱུ་དེ་ཡིན་པ་མ་ཟད་རྩོམ་རིག་གསར་རྩོམ་བྱེད་པར་
དམིགས་སུ་ལྡན་པའི་བསམ་གཞིགས་བྱ་ཐབས་ཤིག་ཡང་རེད། མར་ཁེ་སིའི་
གསུངས་ཚུལ་ལྟར་ན་དེ་ནི་སྒྱུ་རྩལ་ལྡན་པའི་ངང་ནས་ཕྱི་རོལ་ཡུལ་གྱི་འཇིག་
རྟེན་ངོས་འཛིན་དང་སྟངས་འཛིན། མཚོན་པར་བྱེད་པ་བཅས་ཀྱི་ཆེད་དུ་ལྡན་
པའི་བྱ་ཐབས་ཤིག་རེད་ཅེས་གསུངས་ཡོད་པ་དང་།རྩོམ་པ་པོས་གཟུགས་སྣང་
བསམ་གཞིགས་བྱས་པའི་མཐའ་མ་ནི་ཞིབ་ཕྲ་བ་དང་ཚོར་སྣང་གིས་ཕྱོགས་
380



བསྡུས་བྱས་པའི་མིའི་མཛེས་ཚོར་སློང་ཐུབ་པའི་འཚོ་བའི་རྣམ་པ་འགོད་རྒྱུ་དེ་
ཡིན་པ་དང༌། འཚོ་བའི་རྣམ་པ་རེ་རེ་བཞིན་བསྐྱར་དུ་ཐོན་པ་དང་དབྱེ་འབྱེད་
བྱེད་པ། མཉམ་དུ་སྒྲིལ་བ། བསྐྱར་དུ་གསར་རྩོམ་བྱེད་རྒྱུ་བཅས་རེད་ལ།
གཟུགས་སྣང་བསམ་གཞིགས་ནི་ཞིབ་ཕྲའི་ཚོར་སྣང་གི་འཚོ་བའི་དཔེ་རིས་རིམ་
པ་བསྟར་ཆགས་ལ་བརྟེན་ནས་བསམ་གཞིགས་བྱེད་སྟངས་ཤིག་ཡིན། དེས་
ན་རྩོམ་པ་ པོས་ གཟུགས་སྣང་བསམ་གཞིགས་བྱེད་མཁས་པོ་བྱུང་ན་ གཞི་
གནས་མདོག་དང་། དྲི། སྒྲ། རོ་བཅས་མངོན་སུམ་གསལ་བའི་སྒྱུ་རྩལ་གྱི་
གཟུགས་བརྙན་འགོད་ཐུབ་རྒྱུ་དེ་རེད། །
བསམ་པའི་བཀོད་པ་ནི་ངལ་རྩོལ་གྱི་རྒྱུད་རིམ་ནང་དུ་ཐོན་ཞིང་འཕེལ་
རྒྱས་བྱུང་བ་ཞིག་ཡིན་ལ། དེ་ནི་མིའི་རིགས་ཀྱི་བསམ་པའི་འགུལ་བསྐྱོད་བྱེད་
པའི་དམིགས་བསལ་གྱི་ཁྱད་ཆོས་ཤིག་ཡིན། མི་རྣམས་ཀྱིས་རང་འབྱུང་ཁམས་
བསྒྱུར་བཀོད་བྱེད་པའི་ནང་དུ་ངལ་རྩོལ་མ་བྱས་ཀྱི་གོང་དུ་མི་རྣམས་ཀྱི་ཐོག་
མར་ངལ་རྩོལ་གྱི་འབྲས་བུ་བློ་ཡུལ་དུ་ཤར་ཐུབ་པ་བྱེད་དགོས། དེ་འདྲ་བྱས་ཚེ།
རང་ཉིད་ཀྱིས་ལས་ཀ་བྱེད་པའི་དམིགས་ཡུལ་ཤེས་ཐུབ་ལ། བློ་ཡུལ་དུ་འཆར་
བའི་མདུན་ལམ་དེ་ ལ་ གཞིགས་ཏེ་བྱ་སྤྱོད་ཀྱང་སྤེལ་ ཐུབ། མི་རྣམས་ཀྱིས་
བསམ་ཚོད་བྱས་ཏེ་འཚོ་བ་དངོས་ཀྱི་ནང་དུ་མེད་པའི་བྱ་དངོས་ཀྱི་གཟུགས་
བརྙན་བསྐྲུན་གྱི་ཡོད་པ་མ་ཟད། གསར་རྩོམ་དང་། ཚན་རིག་གསར་གཏོད།
ལག་རྩལ་གསར་བཅོས་བཅས་མཐའ་དག་ལ་གསར་བསྐྲུན་གྱི་རང་བཞིན་ལྡན་
པའི་བསམ་པའི་བཀོད་པ་བྱ་རྒྱུ་དེ་ནི་སྔོན་འགྲོའི་ཆ་རྐྱེན་ཞིག་རེད། ཀའོ་ཨེར་
ཅིས་“ བསམ་པའི་བཀོད་པ་ནི་གཟུགས་བརྙན་གསར་བསྐྲུན་བྱེད་པའི་རྩོམ་
རིག་སྒྱུ་རྩལ་གྱི་ཆེས་ངོ་བོར་གྱུར་བའི་ཐབས་ཤེས་ཀྱི་གྲས་ཤིག་རེད། བསམ་
པའི་བཀོད་པས་རྒྱུ་ཆར་ཞིབ་འཇུག་དང༌། གདམས་གསེས་བྱས་པའི་བྱ་རིམ་
ལེགས་སྒྲུབ་བྱེད་པ་མ་ཟད། མཐར་རྒྱུ་ཆ་རྣམས་གསོན་རྗེན་དང་། སྒྲུབ་པ་
381



དང་དགག་པའི་དོན་སྙིང་ལྡན་པའི་ དཔེ་མཚོན་དུ་བསྒྱུར་བ་བྱེད་པ་ཡིན། ”
ཞེས་གསལ་བཤད་གནང་ཡོད་ལ། ཀྲུང་གོའི་གནའ་རབས་ཀྱི་རིག་རྩལ་གཞུང་
ལུགས་མཁས་པ་ལིའུ་ཙིས་“ རྩོམ་པ་པོས་གཟུགས་བརྙན་བསམ་གཞིགས་བྱེད་
འགོ་བརྩམས་མ་ཐག་ནས་ཕྱོགས་མང་པོའི་ཐད་ཀྱི་བསམ་པའི་བཀོད་པ་ཕུན་
སུམ་ཚོགས་པོ་བྱེད་དགོས་ཤིང་། བསམ་པའི་བཀོད་པར་བརྟེན་ནས་རྩོམ་པ་
པོས་མཐོན་པོའི་རི་བོའི་སྟེང་གི་མཛེས་ལྗོངས་མཐོང་ཐུབ་པ་དང༌། སེམས་
ཉིད་ཕྱོགས་བཞི་མཚམས་བརྒྱད་ཀྱི་ཡངས་ཤིང་རྒྱ་ཆེ་བའི་བར་སྣང་མཐོངས་སུ་
རྒྱུ་བར་བྱེད་པ་དང་བསམ་པའི་བཀོད་པ་བརྒྱུད་ནས་བྱ་བ་དང་དངོས་པོའི་
གནས་ལུགས་ཀྱང་སྔར་བས་གསལ་ཞིང་དག་པ་མཐོང་ཐུབ་པ་ཡིན” ཞེས་
སོ། །དེ་དག་ནས་ང་ཚོས་མཐོང་ཐུབ་པར། མིག་མདུན་ནས་ཤེས་ཚོར་མ་
བྱུང་བའི་བྱ་བ་དང་དངོས་པོའི་རིགས་དག་སེམས་ཁམས་སུ་མངོན་ཐུབ་པ་བྱེད་
པའི་བསམ་ གཞིགས་བྱེད་ སྟངས་དེ་ རིགས་ ནི་ བསམ་ པའི་ བཀོད་ པ་ ཡིན།
བསམ་པའི་བཀོད་པ་བྱས་ཚེ་གཞི་ནས་རྩོམ་རྩལ་ལ་བརྟེན་ཏེ་ལྐོག་གྱུར་གྱི་
རིགས་ལ་གཟུགས་དབྱིབས་དང་། ཁ་དོག ཆགས་སྡང་གི་བསམ་ཚུལ་བཅས་
སྦྱོར་ཐུབ་པ་དང་བསམ་པའི་བཀོད་པ་བརྒྱུད་ཚེ་བྱ་དངོས་སྤྱིར་བཏང་བ་རྣམས་
མཚར་ལ་ དངར་བ་ཞིག་ཏུ་གྱུར་ནས་ཐུན་མོང་མ་ཡིན་པའི་ དཔེ་མཚོན་གྱི་
གཟུགས་བརྙན་དུ་བསྒྱུར་ཐུབ་པ་ཞིག་ཡིན་ནོ། །
དཔེ་མཚོན་ཅན་དུ་བསྒྱུར་བའི་སྒྱུ་རྩལ་གྱི་བྱེད་ཐབས་དེ་ཡང་རྩོམ་རིག་
གི་རྣམ་པ་མི་འདྲ་བ་དང་། བརྗོད་དོན་མི་འདྲ་བ། ཉམས་འགྱུར་མི་འདྲ་བ།
གསར་རྩོམ་བྱེད་ཐབས་མི་འདྲ་བ་ལ་གཞིགས་ཏེ་སྒྱུ་རྩལ་གྱི་བྱེད་ཐབས་ཀྱང་སྣེ་
མང་ཕུན་སུམ་ཚོགས་པ་ཞིག་ཡིན་རྐྱེན་རེ་ཞིག་འདི་ཙམ་གྱིས་འཐུས་པ་བྱས་སོ། །
(《གངས་ལྗོངས་རིག་གནས་》1996ལོའི་དུས་དེབ་གསུམ་པའི་ཐོག་འཁོད།)
382



སྤྱི་ཚོགས་ཀྱི་འཚོ་བ་དང་རྩོམ་རིག་གི་འབྲེལ་
བའི་སྐོར་རགས་ཙམ་དཔྱད་པ།
རྩོམ་རིག་ནི་རྣམ་པ་མང་ཞིང་ནང་དོན་ཕུན་སུམ་ཚོགས་པ་ཞིག་ཡིན་པ་
དང་རྩོམ་རིག་གི་རྣམ་པ་ཅི་འདྲ་ཞིག་ཡིན་ཡང་དེའི་ནང་དུ་བསམ་བློ་དང་བརྩེ་
དུང་ངེས་ཅན་ཞིག་འདུས་ཡོད་ལ། ལེགས་ཉེས་སྤངས་བླངས་ཀྱི་ཆེ་དང་དགའ་
སྐྱོ་བསྟོད་སྨད་ཀྱི་འདུ་ཤེས་ངེས་ཅན་ཞིག་འདུས་ཡོད་པས། རྩོམ་རིག་ནི་སྤྱི་
ཚོགས་ཀྱི་འདུ་ཤེས་འཛིན་སྟངས་རིགས་ཤིག་ཡིན་པ་དང་“ སྤྱི་ཚོགས་ཀྱི་འཚོ་
བ་ངེས་ཅན་ཞིག་མིའི་རིགས་ཀྱི་ཀླད་པའི་ནང་ཚུར་སྣང་བའི་ཐོན་དངོས་ཤིག་
རེད།” གདོད་མའི་སྤྱི་ཚོགས་ཀྱི་རྩོམ་རིག་ནི་གདོད་མའི་མི་རྣམས་ཀྱི་ཐོན་
སྐྱེད་ངལ་རྩོལ་བྱེད་པའི་གོ་རིམ་ནང་དང༌། རང་འབྱུང་ཁམས་ལ་འཐབ་རྩོད་
བྱེད་པའི་ནང་འཕེལ་རྒྱས་བྱུང་བ་ཞིག་རེད། 《སྲིད་པ་ཆགས་གླུ་》ཞེས་པའི་
ནང་དུ་རང་འབྱུང་ཁམས་ཀྱི་སྣང་ཚུལ་གཞིར་བཞག་སྟེ། འཆར་ཡན་གྱི་བསམ་
བློ་དང་རྩེད་མཚར་གྱི་ཉམས་ལ་བརྟེན་ནས་གདོད་མའི་མི་རྣམས་ཀྱི་བསམ་
བློའི་འདུ་ཤེས་མཚོན་པར་བྱས་ཡོད། དེའི་ནང་དུ་རི་མཐོ་བ། ལམ་ཀྱོག་པ།
ས་བདེ་བ་ལ་སོགས་པའི་རྒྱུ་མཚན་དང་། འདབ་ཆགས་སོགས་ཀྱི་ཟེ་སྤུ་ཇི་ལྟར་
བྱུང་ཚུལ། གནམ་ས་གཉིས་ཁ་དབྱེ་མཁན་སུ་ཡིན་པ། ཕོ་མོ་གཉིས་ཀྱི་རྟགས་
འབྱེད་མཁན་སུ་ཡིན་པ་སོགས་རང་བྱུང་ཁམས་ཀྱི་སྣང་ཚུལ་ལ་འགྲེལ་བཤད་
བྱས་ཡོད་པ་རེད། དེ་མིན་རྟ་དང་རྐྱང་བྱུང་ཚུལ། ནས་ཀྱི་ས་བོན་བྱུང་ཚུལ།
383



སྐར་མ་སྨིན་བདུན་གྱི་གཏམ་རྒྱུད་སོགས་ཐོན་སྐྱེད་ངལ་རྩོལ་དང་གནམ་གཤིས་
རིག་པ་དང་འབྲེལ་བ་ཡོད་པའི་ངག་རྒྱུན་དང་། རྗེ་གཉའ་ཁྲི་བཙན་པོ་དང་གྲི་
གུམ་བཙན་པོ་སོགས་ཀྱི་ལོ་རྒྱུས་དང༌། སྤུར་རྒྱལ་གོང་གི་མངའ་མཛད་རྣམས་
ཀྱི་ལོ་རྒྱུས་ཡོད་པ་དེ་དག་ གིས་བོད་གངས་ཅན་གྱི་རྩོམ་རིག་གྲུབ་པ་དང་།
གདོད་མའི་རྩོམ་རིག་དེ་དག་གིས་གདོད་མའི་མི་རྣམས་ཀྱི་འཚོ་བ་དང་འདུ་
ཤེས་འཛིན་སྟངས་དེ་མཚོན་པར་བྱས་ཡོད་པ་རེད།
རྩོམ་རིག་སྒྱུ་རྩལ་ལ་སྤྱི་ཚོགས་ཀྱི་འདུ་ཤེས་འཛིན་སྟངས་གཞན་དང་
ཐུན་མོང་གི་སྤྱིའི་ཆོས་ཉིད་ལྡན་ཡོད་པ་ཞིག་ཡིན་ལ། ཡང་རྩོམ་རིག་སྒྱུ་རྩལ་
འབྱུང་གཞི་དང་དེ་འཕེལ་རྒྱས་འགྲོ་བའི་བརྒྱུད་རིམ་ནང་སྤྱི་ཚོགས་ཀྱི་འདུ་ཤེས་
འཛིན་སྟངས་གཞན་དང་མི་འདྲ་བར་དམིགས་བསལ་གྱི་རང་བཞིན་ལྡན་ཡོད་
པ་ཞིག་ཀྱང་ཡིན། ང་ཚོས་རྩོམ་རིག་སྒྱུ་རྩལ་གྱི་རྩོམ་ཡིག་ཅིག་ལྟ་ཀློག་བྱེད་
སྐབས་དེས་ང་ཚོའི་འདྲེན་བྱེད་ལམ་དུ་འཚོ་བའི་མཛེས་རིས་ཕུན་སུམ་ཚོགས་
པོ་ཞིག་བསྟན་གྱི་ཡོད་པ་དང༌། རྩོམ་རིག་སྒྱུ་རྩལ་གྱི་གཟུགས་བརྙན་བརྒྱུད་དེ་
སྤྱི་ཚོགས་ཀྱི་འཚོ་བ་དེ་མཚོན་པར་བྱེད་ཀྱི་ཡོད་པ་མ་ཟད། ཡང་རྩོམ་རིག་སྒྱུ་
རྩལ་གྱིས་སྤྱི་ཚོགས་ཀྱི་འཚོ་བར་ཤུགས་རྐྱེན་ངེས་ཅན་ཞིག་ཡོད་པས་དེ་ནི་རྩོམ་
རིག་སྒྱུ་རྩལ་གྱི་ཆེས་རྩ་བར་གྱུར་པའི་ངོ་བོ་དེ་ཡིན་ལ། སྤྱི་ཚོགས་ཀྱི་འདུ་ཤེས་
འཛིན་སྟངས་གཞན་དང་མི་འདྲ་བའི་དམིགས་བསལ་གྱི་ཁྱད་ཆོས་དང་ཆོས་
ཉིད་ཅིག་ཀྱང་ཡིན། དོན་སྙིང་དེའི་ ཐོག་ནས་གླེང་ན་སྒྱུ་རྩལ་ གྱི་ གཟུགས་
བརྙན་དེ་མེད་ན་རྩོམ་རིག་སྒྱུ་རྩལ་ཡང་ཡོང་མི་ཐུབ་པ་དེ་ཡིན། གནད་དོན་
དེའི་ཐད་མི་རྣམས་ཀྱི་ལྟ་ཚུལ་དང་ལངས་ཕྱོགས། གྲུབ་མཐའ་མི་འདྲ་བའི་
དབང་གིས་ལོ་རྒྱུས་དུས་རབས་རིམ་བྱུང་དུ་འགྲེལ་ཚུལ་མི་འདྲ་བ་ཡོད་རྐྱེན་ལྟ་
ཚུལ་ཡང་མི་འདྲ་བ་ཞིག་གྲུབ་ཡོད་ལ་རིགས་པའི་གཞུང་ལུགས་ཀྱི་ཐོག་ནས་
རྩོད་གླེང་མང་དག་ཅིག་ཀྱང་བྱས་ཡོད་པ་རེད། རྩོད་གླེང་དང་ལྟ་ཚུལ་དེ་དག་
384



གི་སྙིང་པོ་མཐར་གཏུགས་ནས་བཤད་ན་སྤྱི་ཚོགས་ཀྱི་འཚོ་བ་དང་རྩོམ་རིག་སྒྱུ་
རྩལ་གྱི་འབྲེལ་བར་གསལ་ཤེས་དང་ངོས་འཛིན་ཇི་ལྟར་བྱེད་དགོས་པའི་གནད་
དོན་དེ་ཡིན། རྩོམ་རིག་སྒྱུ་རྩལ་ གྱི་གནད་དོན་ནི་གནད་དོན་མང་པོ་དང་
འབྲེལ་བ་ཡོད་པ་སྟེ། རྩོམ་རིག་སྒྱུ་རྩལ་གྱི་ནང་རྐྱེན་ཆོས་ཉིད་དང་ཕྱི་རོལ་ཡུལ་
གྱི་ཆོས་ཉིད་དང་འབྲེལ་བ་ཡོད་ལ། རྩོམ་རིག་དང་ཆབ་སྲིད་ཀྱི་འབྲེལ་བ།
རྩོམ་རིག་དང་མང་ཚོགས་ ཀྱི་འབྲེལ་བ། རྩོམ་རིག་དང་ ཏང་གི་འབྲེལ་བ་
སོགས་ཡོད་རུང་ཆེས་རྩ་བར་གྱུར་པའི་གནད་དོན་ནི་རྩོམ་རིག་སྒྱུ་རྩལ་དང་སྤྱི་
ཚོགས་ཀྱི་འཚོ་བའི་བར་གྱི་འབྲེལ་བ་དེ་ཡིན་རྐྱེན་འདིར་རྩོམ་རིག་སྒྱུ་རྩལ་གྱི་རྩ་
བའི་གནད་དོན་འདིའི་ཐད་དཔྱད་པ་རགས་ཙམ་བྱའོ། ། །
རྩོམ་རིག་སྒྱུ་རྩལ་གྱི་རྩོམ་ཡིག་ནང་དུ་གཟུགས་བརྙན་སྣ་མང་མཆིས་ལ་
སྤྱི་ཚོགས་ཀྱི་འཚོ་བའི་འཕེལ་རྒྱས་ལ་གཞིགས་ཏེ་འགྱུར་ལྡོག་འགྲོ་བཞིན་ཡོད།
འོན་ཏེ། ཁྱད་པར་ཁྲི་སྟོང་ཡོད་པའི་སྒྱུ་རྩལ་གྱི་སྣང་བརྙན་དེ་དག་ནི་འཚོ་བ་
དངོས་ཀྱི་ནང་ནས་བྱུང་བ་དང༌། སྤྱི་ཚོགས་ཀྱི་འཚོ་བ་དེ་རྩོམ་པ་པོ་རྣམས་ཀྱི་
ཀླད་པའི་ནང་འཆར་ཏེ་བྱུང་བའི་ཐོན་རྫས་ཤིག་ཡིན། དེ་ལྟར་རྩོམ་རིག་སྒྱུ་
རྩལ་གྱི་འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་། རྩོམ་རིག་གསར་
རྩོམ་ནི་སྤྱི་ཚོགས་ཀྱི་འཚོ་བའི་ནང་ཐོན་པའི་བྱ་དངོས་རྣམས་སྙིང་བསྡུས་དང་
གདམས་གསེས་བྱས་པ་ལས་བྱུང་བ་ཞིག་ཡིན། རྩོམ་རིག་སྒྱུ་རྩལ་ནི་མི་རྣམས་
ཀྱི་སྤྱི་ཚོགས་ཀྱི་འཚོ་བར་ངོས་འཛིན་དང་སྤྱི་ཚོགས་ཀྱི་འཚོ་བ་མཚོན་པར་བྱེད་
པའི་རྣམ་པ་ཞིག་ཡིན་པ་དང༌། དེ་ནི་སྤྱི་ཚོགས་ཀྱི་འདུ་ཤེས་འཛིན་སྟངས་ཤིག་
ཡིན་རྐྱེན་འདུ་ཤེས་འཛིན་སྟངས་གཞན་རྣམས་དང་འདྲ་བར་སྤྱི་ཚོགས་ཀྱི་འཚོ་
བ་དེ་རང་ཉིད་ཀྱིས་མཚོན་པར་བྱེད་ཡུལ་གཙོ་བོ་ཞིག་ཏུ་བརྩིས་ཀྱི་ཡོད། བློ་
མཐུན་མའོ་ཙེ་ཏུང་གིས་རྩོམ་རིག་སྒྱུ་རྩལ་ གྱི་ལོ་རྒྱུས་འཕེལ་རྒྱས་དངོས་ལ་
གཞིགས་ཏེ་གསུངས་དོན་“ རྩོམ་རིག་དང་སྒྱུ་རྩལ་གྱི་རིགས་རྣམས་ཀྱི་འབྱུང་
385



ཁུངས་དེ་ཡང་སྙིང་ག་ནས་བྱུང་བ་རེད་ཟེར་ན། འདུ་ཤེས་ཀྱི་རྣམ་པ་ཡིན་པའི་
རིག་རྩལ་གྱི་རྩོམ་རིག་ཚང་མ་སྤྱི་ཚོགས་ཀྱི་འཚོ་བ་ངེས་ཅན་ཞིག་མིའི་རིགས་ཀྱི་
ཀླད་པར་འཆར་ནས་བྱུང་བ་ཞིག་རེད། གསར་བརྗེའི་རིག་རྩལ་ནི་མི་དམངས་
ཀྱི་འཚོ་བ་དེ་གསར་བརྗེའི་རྩོམ་་པ་པོ་རྣམས་ཀྱི་ཀླད་པར་ ཤར་ནས་བྱུང་བ་
གཅིག་རེད། མི་དམངས་ཀྱི་འཚོ་བའི་ནང་ལ་རྩོམ་རིག་དང་སྒྱུ་རྩལ་ གྱི་བང་
མཛོད་མཛད་མཐའ་མེད་པ་ཞིག་ཀྱང་ཡོད་པ་རེད། དེ་ནི་རང་བྱུང་གི་རྣམ་
པའི་རིགས་གཅིག་དང་རགས་ཙམ་ཞིག་ཡིན་ནའང་དེ་ཚོ་ནི་ཆེས་ཡིད་དབང་
འཕྲོག་པ་དང་། ཆེས་ཕུན་སུམ་ཚོགས་པ་ཆེས་གཞི་རྩར་གྱུར་པ་བཅས་ཤིག་
ཀྱང་རེད། དེའི་ཐོག་ནས་བཤད་ན། དེ་ཚོས་རྩོམ་རིག་དང་སྒྱུ་རྩལ་གྱི་རྣམ་པ་་
གཞན་དག་ཚང་མ་ཟིལ་གྱིས་མནན་ཐུབ་ཀྱི་རེད། དེ་ཚོ་ནི་རྩོམ་རིག་དང་སྒྱུ་
རྩལ་ཡོད་ཚད་ཀྱི་འབྱུང་ཁུངས་བླངས་ན་རྫོགས་རྒྱུ་མེད་པ་དང་སྤྱད་ན་ཟད་
མཐའ་མེད་པ་ཉག་གཅིག་རེད། དེའི་འབྱུང་ཁུངས་ཉག་གཅིག་ཡིན་པའི་རྒྱུ་
མཚན་ནི་འབྱུང་ཁུངས་དེ་རང་མ་གཏོགས་འབྱུང་ཁུངས་གཞན་ཞིག་ཡོད་མི་
སྲིད་པས་བྱས་པ་རེད།” (《 ཡན་ཨན་རིག་རྩལ་བཞུགས་མོལ་ཚོགས་འདུའི་
ཐོག་གི་གཏམ་བཤད།》《 མའོ་ཙེ་ཏུང་གི་གསུང་རྩོམ་གཅེས་བསྡུས་》དེབ་
གསུམ་པའི་ཤོག་གྲངས་120 - 121བར་གསལ་)ཅེས་འཚོ་བ་དང་རྩོམ་རིག་
གི་འབྲེལ་བའི་སྐོར་གནད་དུ་འཕིགས་པ་ཞིག་ གསུངས་ཡོད་ལ། རྩོམ་རིག་
གསར་རྩོམ་བྱེད་སྐབས་ཀྱང་སྤྱི་ཚོགས་ཀྱི་འཚོ་བར་བརྟེན་དགོས་པ་དང་དེ་
གཉིས་ནི་ཁ་བྲལ་ཐབས་མེད་པ་ཞིག་ཡིན་པའི་རྒྱུ་མཚན་གསལ་བཤད་གཏིང་
ཟབ་ཅིག་གནང་ཡོད་པ་རེད། སྤྱི་ཚོགས་ཀྱི་འཚོ་བ་ནི་རྩོམ་རིག་སྒྱུ་རྩལ་གྱི་རྒྱུ་
ཆའི་གཏེར་མཛོད་ལྟ་བུ་ཞིག་ཡིན་པ་དང་། རྩོམ་པ་པོའི་ཀླད་པ་ནི་ལས་སྣོན་གྱི་
བཟོ་གྲྭ་ཁང་ལྟ་བུ་ཞིག་ཡིན་པས་གལ་སྲིད་འཚོ་བ་དངོས་ཀྱི་རྒྱུ་ཆ་དེ་མེད་ན་རྒྱུ་
དངོས་གང་ཞིག་ཡང་བཟོ་མི་ཐུབ་པ་ལྟར་རོ། །དེས་ན་རྩོམ་རིག་གསར་རྩོམ་
9
386



བྱ་རྒྱུ་དེ་སྤྱི་ཚོགས་ཀྱི་འཚོ་བ་དངོས་དང་ཁ་བྲལ་ཚེ་འབྱུང་ཁུངས་མེད་པའི་ཆུ་
དང་རྩ་བ་མེད་པའི་ཤིང་ལྟ་བུར་གྱུར་འགྲོ་བ་ཡིན།
རྩོམ་རིག་རྩོམ་ཡིག་གི་བརྗོད་དོན་ལ་བསམ་གཞིགས་དང་ནང་དོན་ལ་
བལྟས་ན། རྩོམ་ཡིག་དེ་དག་ གིས་བརྗོད་པར་བྱ་བའི་ནང་དོན་ཕུན་སུམ་
ཚོགས་ཤིང་རྙོག་འཛིང་ཆེ་བ། དབྱེ་བ་ཁྲི་སྟོང་མང་པོ་ཡོད་པ་དང༌། རྩོམ་གྱི་
ཉམས་འགྱུར་རམ་རྩོམ་ཚུལ་ཐད་ལ་ཡང་རྣམ་པ་སྣ་ཚོགས་དང་། འགྱུར་ལྡོག་
ཁྲི་སྟོང་མང་པོ་སོང་རུང་གང་ལྟར་དེ་དག་ཚང་མ་ནི་སྤྱི་ཚོགས་ཀྱི་འཚོ་བ་ངེས་
ཅན་ཞིག་རྩོམ་པ་པོའི་བློ་ངོར་ཤར་བའི་འབྲས་བུ་ཡིན་ལ། བརྗོད་དོན་དེ་དག་
ཡང་འཚོ་བ་དངོས་ཀྱི་ནང་ནས་བྱུང་བ་ཞིག་ཡིན། རྩོམ་ཡིག་གི་འབྱུང་གཞི་ནི་
སྤྱི་ཚོགས་ཀྱི་འཚོ་བ་དངོས་དེ་ཡིན་པ་དང་།རྩོམ་པ་པོས་འཚོ་བའི་སྣང་ཚུལ་དེ་
དག་གཅིག་སྡུད་ དང་ དཔེ་མཚོན་ གྱི་ རང་ བཞིན་ ལྡན་པའི་སྒོ་ནས་ལེགས་
བསྒྲིགས་བྱས་ཏེ་གསར་བསྐྲུན་བྱས་ཡོད་རྐྱེན་རྩོམ་རིག་གི་ཐོག་ནས་མཚོན་
པའི་འཚོ་བ་དེ་སྤྱིར་བཏང་གི་འཚོ་བ་དངོས་ལས་ཚད་མཐོ་བ་དང༌། ནུས་
ཤུགས་ཆེ་བ། གཅིག་སྡུད་ཀྱི་རང་བཞིན་ཆེ་བ། དཔེར་འོས་པ། ཕུགས་
བསམ་དང་མཐུན་ཆེ་བ་ཞིག་ཡིན་སྟབས་དེར་ཡོངས་ཁྱབ་ཀྱི་རང་བཞིན་རྒྱ་ཆེ་
བ་ཞིག་ལྡན་ཡོད་པ་རེད། འཚོ་བ་ནི་ཕུན་སུམ་ཚོགས་ཤིང་རྙོག་འཛིང་ཆེ་བ་
དང་། རྩོམ་ཡིག་འབྲི་བའི་རྒྱུ་ཆ་ཡང་མང་པོ་ཞིག་ཡོད་རུང་། རྩོམ་རིག་གསར་
རྩོམ་བྱེད་པ་ནི་དོན་ཇི་མ་ཇི་བཞིན་དང་པར་ལེན་བྱེད་པ་ལྟ་བུ་ཞིག་མ་ཡིན་པར་
རྩོམ་པ་པོས་སྒྱུ་རྩལ་གྱི་དོན་བསྡུ་བའམ་རབ་བཏགས་བྱས་ཏེ་བརྗོད་དོན་ལྟེ་
བའི་བསམ་བློར་གཞིགས་ཏེ་བརྗོད་བྱ་གསལ་བར་སྟོན་པ་ཞིག་རེད། འཁྲབ་
གཞུང་དང༌། བརྩམས་སྒྲུང་སོགས་ཀྱིས་ང་ཚོའི་མིག་ལམ་དུ་མི་དང་མིའི་དབར་
གྱི་འབྲེལ་བ་རྙོག་འཛིང་ཆེ་ལ་ཁྱབ་ཆེ་བ་ཞིག་བསྟན་གྱི་ཡོད་ལ་རྩོམ་པ་པོས་མི་སྣ་
མི་ འདྲ་ བའི་ གཤིས་ རྒྱུད་ དང༌། ལས་ སྐལ། བསམ་ བློའི་ འཁྱེར་ ཕྱོགས།
387



གོམས་གཤིས། ཕྱིའི་ཆ་བྱད་སོགས་རྩོམ་འབྲི་བྱས་ཡོད་རྐྱེན་རྒྱུན་གཏན་འཚོ་
བའི་ནང་གི་འགལ་བའི་དངོས་གཞི་ཕྱོགས་བསྒྲིགས་སམ་གཅིག་སྡུད་བྱས་ཡོད་
པ་དེ་རེད།
རྩོམ་རིག་སྒྱུ་རྩལ་ནང་གི་སྒྱུ་རྩལ་ལས་བསྐྲུན་པའི་སྣང་བརྙན་དེ་དག་གི་
འབྱུང་གཞི་ནི་སྤྱི་ཚོགས་ཀྱི་འཚོ་བ་དེ་ཡིན་པ་དང་། འོན་ཏེ་སྤྱི་ཚོགས་ཀྱི་འཚོ་
བ་ཁོ་ན་ཡིན་ཞེས་བརྗོད་པ་ཙམ་གྱིས་རྩོམ་རིག་སྒྱུ་རྩལ་གྱི་ངོ་བོ་དང་ཁྱད་ཆོས་ལ་
རྣམ་བཤད་གསལ་པོ་ཞིག་བྱེད་ཐུབ་མེད་པ་རེད། འོ་ན་རྩོམ་རིག་སྒྱུ་རྩལ་གྱི་ངོ༌
བོ་དང་ཁྱད་ཆོས་གང་ཞིག་ཡིན་ཞེ་ན། དེ་ནི་སྤྱི་ཚོགས་ཀྱི་འཚོ་བའི་ནང་ནས་
མཚོན་པར་བྱེད་ཡུལ་གཙོ་བོ་ནི་མི་སྣ་ཡིན་ལ་དུས་རྒྱུན་དུ་ཡང་རྩོམ་རིག་སྒྱུ་རྩལ་
ནི་མིའི་རིག་པ་ཡིན་ཞེས་བརྗོད་པའི་རྒྱུ་མཚན་ཡང་དེར་ཐུག་ཡོད། རྩོམ་པ་པོ་
གྲགས་ཅན་ཀའོ་ཨེར་ཅིས་“ བསམ་པའི་བཀོད་པ་ནི་གཟུགས་བརྙན་གསར་
བསྐྲུན་བྱེད་པའི་རྩོམ་རིག་སྒྱུ་རྩལ་གྱི་ཆེས་ངོ་བོར་གྱུར་པའི་ཐབས་ཤེས་ཤིག་
རེད་” ཅེས་གསུངས་པ་དང་། མཁས་པ་མང་པོས་འདི་ལྟར་གསུངས་མྱོང་བ་
སྟེ། རྩོམ་པ་པོས་རྩོམ་ཡིག་ག་ཚོད་བྲིས་ཡོད་མེད་དེ་གྲུབ་འབྲས་ཀྱི་ཚད་བཟུང་
ས་ཞིག་མ་ཡིན་པར་དེ་ལས་གལ་ཆེ་བ་ཞིག་ནི་མི་སྣ་ཇི་ཙམ་བྲིས་ཡོད་པ་དེ་ཡིན།
རྩོམ་པ་པོ་ཞིག་གིས་བརྩམས་བྱའི་གྲངས་འབོར་མང་པོ་མེད་ཀྱང་དེས་བརྩམས་
བྱའི་ནང་དུ་བསྐྲུན་པའི་མི་སྣ་དག་གིས་དུས་ཡུན་རིང་པོའི་ནང་དུ་རྩོམ་རིག་གི་
གྲལ་བསྟར་ནང་གནས་བབས་ཤིག་བཟུང་ཡོད་ཚེ་དེ་ནི་ལེགས་གྲུབ་བྱུང་བ་ཞིག་
ཡིན་ཞེས་པའི་རྒྱུ་མཚན་ཡང་དེ་དག་ཡིན། དེར་བརྟེན་རྩོམ་པ་པོས་ངེས་པར་
དུ་མི་འདྲ་མིན་གྱི་གཟུགས་བརྙན་བསྐྲུན་པ་དང་དུས་མཚུངས་ཁོ་ཚོའི་གཤིས་ཀ་
རང་ཚུགས་རང་བཞིན་དུ་སྐྱེ་སྟོབས་ཀྱི་ནུས་པ་ལྡན་ཞིང་། རང་ཉིད་ཀྱི་གཤིས་
ཀ་ལྟར་གཏམ་སྤྱོད་དང་། ལས་དབང་དེ་རང་ཉིད་ཀྱི་གཤིས་ཀར་གཞིགས་
ནས་འཕེལ་རྒྱས་གཏོང་བ། ཁོ་ཚོའི་བསམ་པའི་ཡུལ་ཁམས་དང་བརྩེ་གདུང་།
388



དགའ་སྐྱོ་འཛོམས་བྲལ། ཕྱིའི་རྣམ་ཚུལ་དང་མི་དང་མིའི་དབར་གྱི་འབྲེལ་བ་
སོགས་རྩོམ་འབྲི་བྱ་དགོས་པ་དང་། རྩོམ་པ་པོས་ཞིབ་ཕྲ་བ་དང་ཚོར་སྣང་
ཕྱོགས་བསྡུས་བྱས་པའི་མིའི་མཛེས་ཚོར་སློང་ཐུབ་པའི་འཚོ་བའི་རྣམ་པ་འགོད་
རྒྱུ་ཡིན་པ་དེ་ཡང་ཤ་ཁྲག་རྒྱས་པ་དང་ཇི་མ་ཇི་བཞིན་གསོན་ཉམས་དོད་པའི་སྒྱུ་
རྩལ་གྱི་རྣམ་པ་བསྐྲུན་རྒྱུ་དེ་རེད། །
མི་སྣའི་གཟུགས་བརྙན་བསྐྲུན་པ་དང་ཁོ་ཚོའི་ལས་དབང་མཚོན་པར་
བྱས་པའི་རྩོམ་ཡིག་དེ་དག་གི་འབྱུང་གཞི་ནི་སྤྱི་ཚོགས་ཀྱི་འཚོ་བ་དངོས་ཡིན་པ་
དེ་ནི་ཐེ་ཚོམ་ཟ་མི་དགོས་པ་ཞིག་ཡིན། འོན་ཏེ་རྩོམ་ཡིག་མང་པོ་ཞིག་ནི་
གཟུགས་མེད་གྲིབ་བཟོ་དང་རབ་བཏགས་བྱས་པ་ཞིག་ཡིན་པ་མ་ཟད། ད་
ལྟའི་འཚོ་བ་དངོས་ཀྱི་ནང་ནས་རྩོམ་ཡིག་ནང་གི་མི་སྣའི་ཐེམ་ཐོ་དང༌། སྡོད་
གནས། ཁྱིམ་རྒྱུད་སོགས་བཙལ་འཚོལ་མི་ཐུབ་ལ། གནད་དོན་དེ་དག་འབྱུང་
བའི་ཞིབ་ཕྲའི་དུས་ཚོད་དང་ས་ཁུལ་ཡང་གཏན་འཁེལ་བ་ཞིག་འཚོལ་མི་ཐུབ།
དེ་ལྟར་རྩོམ་ཡིག་དེའི་ཡོང་ཁུངས་འཚོ་བ་དངོས་ཡིན་ཞེས་ཇི་ལྟར་བརྗོད་ཐུབ་
བམ་ཞེ་ན་རྩོམ་ཡིག་གསར་རྩོམ་བྱེད་རྒྱུ་ནི་རབ་བཏགས་བྱེད་རྒྱུ་དང་ཁ་བྲལ་
ཐབས་མེད་པ་ཞིག་ཡིན་པ་དང་། གང་ལྟར་རབ་བཏགས་ཇི་འདྲ་ཞིག་བྱས་
ཡོད་རུང་དེ་དག་ཚང་མར་འཚོ་བའི་རྨང་གཞི་མེད་པ་ཞིག་གཏན་ནས་མ་ཡིན་
པར་དེ་ནི་རྩོམ་པ་པོས་ད་ཡོད་འཚོ་བའི་ནང་གི་གནད་དོན་འབོར་ཆེན་ཞིག་ལ་
དབྱེ་འབྱེད་དང་། མཉམ་སྒྲིལ་ཕྱོགས་བསྡུས། སྙིགས་དོར་བཅུད་ལེན་བཅས་
ཀྱི་གཟུགས་སྣང་བསམ་གཞིགས་ལ་བརྟེན་ནས་གྲུབ་ཡོད་པ་ཞིག་ཡིན། དཔེར་
ན། བརྩམས་སྒྲུང་རིང་གྲས་《 གཙུག་གཡུ་》ཞེས་པའི་ནང་གི་མི་སྣ་གཙོ་བོ་
དཔལ་ལྡན་ལ་མཚོན་ན། དེ་ནི་རྩོམ་པ་པོས་ཁྱོན་ཡོངས་ནས་རབ་བཏགས་
ཀྱིས་བསྐྲུན་པའི་མི་སྣ་ཞིག་ཡིན་ཡང་དེར་འཚོ་བའི་རྨང་གཞི་ཧ་ཅང་བརྟན་པོ་
ཞིག་ཡོད་ཅིང་། བརྩམས་སྒྲུང་འདིའི་རྩོམ་པ་པོ་དཔལ་འབྱོར་མཆོག་ནས་འདི་
389



ལྟར་གསུངས་པ་སྟེ་“ བརྩམས་སྒྲུང་འདིའི་ནང་གི་གཙོ་བོའི་མི་སྣ་རྣམས་ནི་ལོ་
རྒྱུས་ཐོག་ཏུ་དངོས་སུ་བྱུང་བའི་གང་ཟག་སུ་ལའང་དམིགས་པ་མ་ཡིན་ཡང་ལོ་
རྒྱུས་ཐོག་ཏུ་མི་སྣ་དེ་གྲས་བྱུང་མ་མྱོང་བ་མ་ཡིན་ལ་བྱུང་བ་རེ་གཉིས་ཙམ་ཡང་
མ་ཡིན་”ཞེས་གསུངས། དེ་ལྟར་རྩོམ་པ་རང་ངོས་ཀྱིས་སྤྱི་ཚོགས་ཀྱི་འཚོ་བ་དེ་
དག་ལ་ཟབ་འཇུག་དང་རྟོག་ཞིབ་རྒྱུས་མངའ་གཏིང་ཟབ་ཅིག་བྱས་མེད་ཚེ་
《གཙུག་གཡུ་》ཞེས་པའི་བརྩམས་སྒྲུང་འདི་ལྟ་བུ་ཞིག་རྩོམ་འབྲི་བྱེད་ག་ལ་
ཐུབ་བོ། །
1. ལྷ་འདྲེ་དང་བདུད་རྒྱལ་སོགས་མཚོན་པའི་རྩོམ་རིག་དེ་དག་ གི་
འབྱུང་གཞི་ཡང་སྤྱི་ཚོགས་ཀྱི་འཚོ་བ་དེ་ཡིན། ལྷ་འདྲེ་དང་བདུད་རྒྱལ་སོགས་
མཚོན་བྱེད་གཙོ་བོར་བྱས་པའི་རྩོམ་ཡིག་ཅིག་ལ་མཚོན་ན་ཡང་རྩོམ་ཡིག་དེའི་
ནང་ནས་གསལ་བའི་བརྗོད་དོན་དང་གནད་དོན་དེ་དག་ད་ལྟའི་འཚོ་བའི་ནང་
གནས་མེད་པ་ཞིག་ཡིན་རུང་དེ་དག་གི་འབྱུང་གཞི་ནི་སྤྱི་ཚོགས་ཀྱི་འཚོ་བའི་
ནང་ནས་བྱུང་བ་དང༌། སྤྱི་ཚོགས་ཀྱི་འཚོ་བ་དེ་ཐད་ཀར་མིན་པར་འཁྱོགས་
བརྗོད་དམ་ ཀྱག་ ཀྱོག་ གི་ སྒོ་ནས་མཚོན་པར་བྱས་ པའི་ རྣམ་ པ་ ཞིག་ ཡིན། །
དཔེར་ན་《གླིང་གེ་སར་རྒྱལ་པོའི་སྒྲུང་》ནང་དུ་གླིང་གེ་སར་རྒྱལ་པོ་ལྷའི་སྲས་
པོའི་གཟུགས་སུ་བཀོད་པ་དང་། ཁོང་གིས་མགོན་སྐྱབས་སུ་ ཁམས་ གསུམ་
དབང་དུ་བསྒྱུར་བའི་མངོན་ཤེས་དྲུག་ལྡན་གྱི་ལྷ་མོ་ ཨ་ནེ་གོང་སྨན་རྒྱལ་མོ་
གནས་པ། ཁོང་གི་དགྲ་ཕྱོགས་སུ་འཇིགས་སུ་རུང་བའི་བདུད་མགོ་དགུ་ཅན་
ཡོད་པར་མ་ཟད། སྒྲུང་གི་ནང་ཐ་ན་རྟ་དང་འདབ་ཆགས་སོགས་ཀྱིས་ཀྱང་མི་
སྐད་སྨྲ་ཐུབ་ལ་ཆོ་འཕྲུལ་སྣ་ཚོགས་སྟོན་ཐུབ་པ་སོགས་རྟོག་པ་འཆར་ཡན་རིང་
ལུགས་ཀྱི་རྩོམ་ཐབས་ལ་བརྟེན་ནས་གསོན་ཉམས་དོད་ཅིང་ཡིད་དབང་འཕྲོག་
ཐུབ་པ་ཞིག་བཀོད་ཡོད་པ་རེད། སྒྲུང་དེབ་དེའི་ནང་ནས་ང་ཚོས་གནའ་
རབས་བོད་ཀྱི་སྤྱི་ཚོགས་ཀྱི་ངོ་བོའི་ཕྱོགས་ནས་སྐབས་དེའི་ཟང་ཟིང་དུ་གྱུར་
390



]
པའི་སྤྱི་ཚོགས་ཀྱི་རྣམ་པ་དང་། གདུག་རྩུབ་ཀྱི་དབང་སྒྱུར་འོག་མང་ཚོགས་ཀྱི་
འཚོ་བ་དེ་དཀའ་སྡུག་ཉམ་ཐག་གི་གནས་སུ་ལྷུང་བའི་སྐོར་དང༌། སྤྱི་ཚོགས་དེ་
འདྲའི་ནང་དུ་མི་རྣམས་ཀྱི་བློ་བདེ་བག་ཕེབས་དང་ཞི་བདེའི་ངང་ནས་འཚོ་བ་
སྐྱེལ་ཐུབ་པ་དང༌། ཉམས་ཆུང་བྱམས་ཀྱིས་སྐྱོང་བ་དང་། དབང་ཤེད་ཅན་གྱི་
གཉའ་ནས་ གནོན་པ་མ་ ཟད། རྒྱལ་ ཁབ་ལ་སྲུང་སྐྱོབ་དང་མི་དམངས་ལ་
དགའ་ཞེན་བཅས་བྱེད་ཐུབ་པའི་མཆོག་གྱུར་གྱི་དཔའ་བོ་ཞིག་བྱུང་ན་ཅི་མ་
རུང་སྙམ་པའི་འདུན་པ་གསལ་མཚོན་བྱས་ཡོད་པ་དེ་མཐོང་ཐུབ། ལོ་རྒྱུས་ཀྱི་
སྙན་རྩོམ་རླབས་ཆེན་དེའི་ནང་དུ་“ བདུད་མ་རུང་པ་ཐམས་ཅད་དབང་འདུལ་
ཁ་གནོན་དང༌། དབང་ཤེད་ཅན་རྣམས་གཉའ་ནས་མནན། ཉམས་ཐག་པ་
རྣམས་བྱམས་ཀྱིས་སྐྱོང་། མགོ་ནག་མི་རྣམས་བདེ་ལ་འགོད་རྒྱུ་” ཟེར་བའི་
ཚིག་འབྲུ་ཐུང་ཐུང་དེ་ནི་གླིང་རྗེ་གེ་སར་མི་ཡུལ་དུ་ཡོང་བའི་དམིགས་ཡུལ་ཡིན་
ལ་《གླིང་གེ་སར་རྒྱལ་པོ་》ཞེས་པའི་ལོ་རྒྱུས་ཀྱི་སྙན་རྩོམ་རིང་པོ་དེའི་བརྗོད་
བྱའི་རྩ་བའི་དོན་གྱི་སྙིང་པོ་ཡང་ཡིན། སྙན་རྩོམ་དེའི་བརྗོད་བྱ་རྒྱ་ཆེ་ཞིང་ནང་
དོན་རྙོག་འཛིང་ཆེ་ནའང་དམིགས་ཡུལ་གཅིག་ལས་མེད་པ་ནི་མི་སེར་གྱི་དོན་
དུ་གནོད་འཚེ་སེལ་རྒྱུ་དེ་རང་ཡིན། དེས་ན་དྲང་བདེན་དང་བཟང་པོ། རྫུན་
མ་དང་ངན་པའི་དབར་གྱི་འཐབ་རྩོད་དེ་ཐིག་སྐུད་དཀར་པོ་ཞིག་ལྟར་གེ་སར་
གྱི་སྒྲུང་ཁྱོན་ཡོངས་ སུ་ ཁྱབ་ཡོད་ པ་ མ་ ཟད། དྲང་ བདེན་ དང་ བཟང་ པོ།
མཛེས་སྡུག་ལ་རེ་འདོད་བྱེད་པའི་འདུན་པ་དེ་བརྩམས་སྒྲུང་གི་བརྗོད་བྱ་གཙོ་
བོར་གྱུར་ཡོད་པ་རེད། གེ་སར་རྒྱལ་པོའི་སྒྲུང་ནང་གི་གཡུལ་འགྱེད་རིམ་བྱུང་
ལ་བལྟས་ཚེ། དེ་དག་ནི་ལོ་རྒྱུས་ཐོག་མི་རིགས་ནང་ཁུལ་ ཕན་ཚུན་བཙན་
གནོད་དང་འཁྲུག་རྩོད་བྱེད་པའི་རྩ་བ་མེད་པ་བཟོ་ཕྱིར་དངོས་སུ་བཤམས་མྱོང་
བའི་དམག་འཐབ་འགའ་ཞིག་ཕྱོགས་བསྡུས་ཀྱིས་དེའི་རྒྱལ་ཁ་དང་། ཕུལ་བྱུང་
དཔའ་བོ་རྣམས་ཀྱི་དཔེར་འོས་པའི་དགེ་མཚན་གཅིག་ཏུ་བསྡུས་ཏེ་ཚུར་སྣང་
391



བྱས་པ་ཞིག་ཡིན་པ་མ་ཟད། དེ་དག་ཕྱོགས་བསྡུས་བྱས་ན་སྤྱིར་ཁག་གསུམ་ལ་
དབྱེ་ཆོག་པ་སྟེ། དང་པོ་ནི་བོད་ཀྱི་མཚོ་བོད་ས་མཐོར་གནས་པའི་ཚོ་པ་ཁག་
གཅིག་གྱུར་ཡོང་ཕྱིར་གཡུལ་འགྱེད་རིམ་པར་བྱས་པའི་སྐོར་དང་། གཉིས་པ་
ནི་བོད་ཀྱི་མེས་རྒྱལ་ལྷོ་ནུབ་དང་ནུབ་བྱང་རྒྱ་ཚེའི་ས་ཁུལ་དུ་སྐབས་དེའི་སྤུན་
ཟླའི་མི་རིགས་དང་གཡུལ་འགྱེད་བྱས་པའི་སྐོར། གསུམ་པ་ནི་བོད་ཀྱི་མེས་
རྒྱལ་མཐའ་མཚམས་སུ་སྐབས་དེའི་ཁྱིམ་མཚེས་རྒྱལ་ ཁབ་ཀྱི་གནའ་བོའི་མི་
རིགས་དང་དམག་འཐབ་འགའ་ཞིག་བྱས་པའི་སྐོར་བཅས་རེད། དཔེར་ན།
《བདུད་འདུལ་》ཞེས་པ་ནི་སུམ་པ་ཡེ་ཤེས་དཔལ་འབྱོར་གྱིས་ཞིབ་འཇུག་བྱས་
པར་གཞིགས་ན་དེ་ནི་ལྷ་སའི་བྱང་ངོས་ཀྱི་གནམ་མཚོ་ཕྱུག་མོའི་ཕྱོགས་སུ་ཡོད་
པའི་བྲེ་བ་ནང་ཚན་གྱི་སའི་ཆར་གཏོགས་པ། གུ་རུ་དང་མོན་རུའི་ས་མཚམས་
སུ་སྐྱེས་པའི་མི་སྟོབས་རྩལ་ཅན་ཞིག་ཡོད་པ་དེས་རྐུན་ཇག་གི་འགོ་གཙོ་བྱས་
ནས་མི་རྣམས་ལ་བརྐུ་འཕྲོག་གསོད་བཅོམ་གྱིས་གནོད་འཚེ་མང་པོ་བཏང་བས།
དེའི་མིང་ལ་བདུད་ཟེར། དེས་ལྷ་སའི་བྱང་ངོས་ཀྱི་འདམ་ཞེས་པའི་ས་ཆར་
ཕྱིན་ནས་རི་དྭགས་གསོད་པ་དང་བརྐུ་འཕྲོག་སོགས་བྱས་ཏེ་ས་དེར་བསྡད།
ཤ་བའི་རྭ་དང་རུས་པས་མཁར་ག གས་ནས་བསྡད་པའི་ས་དེ་ལ་ཤ་ར་གནམ་
རྫོང་ཟེར། དེའི་སྐབས་བོད་ཁ་འཐོར་གྱི་དུས་ཡིན་སྟབས་ཁོས་འཁོར་མང་པོ་
བསྡུས་ཏེ་སྡེ་ཆེན་ཞིག་ཆགས། ཁོས་སྡེ་ཆེན་དེའི་རྒྱལ་པོ་བྱས་ཏེ་གཞན་ལ་
དམག་འཇུག་བྱས། སྐབས་ཤིག་མདོ་ཁམས་གླིང་ཡུལ་དུ་སླེབས་ཏེ། གེ་སར་
བཙུན་མོ་མེ་བཟའ་འབུམ་སྐྱིད་དང༌། ནང་མི་གཉིས་འཕྲོག་པའི་རྐྱེན་གྱིས་གེ་
སར་དཔུང་བཏེགས་ཏེ་གཡུལ་འགྱེད་བྱས་ཏེ་བདུད་རྒྱལ་བསད། སྡེ་འབངས་
མངའ་འོག་ཏུ་བསྡུས་པའི་ཡུན་ལ་ལོ་གཉིས་དང་ཟླ་བ་གསུམ་འགོར་ཟེར། དེ་
མིན་《 འཇང་གླིང་གཡུལ་འགྱེད་》ལ་མཚོན་ན་འཇང་ཡུལ་ནི་ཡུན་ནན་ཞིང་
ཆེན་གྱི་ཁོངས་སུ་གཏོགས་པ་དང་སྔར་སྟོབས་འབྱོར་ཆེ་ཡང་བོད་ཆོས་རྒྱལ་གྱི་
392



དུས་སུ་བོད་རྒྱལ་གྱིས་དབང་དུ་བསྡུས། བོད་སིལ་བུར་ཐོར་བའི་དུས་སུ་བོད་
ལ་རྐུན་ཇག་སོགས་བརྙས་གཙེ་སྣ་ཚོགས་བྱས་པའི་ དབང་ གིས་འཇང་གླིང་
གཡུལ་འགྱེད་བྱུང་བ་རེད།
《སྟག་གཟིག་ནོར་རྫོང་》དང་ཡང་ན་《 སྟག་གླིང་གཡུལ་འགྱེད་》ལྟ་
བུར་མཚོན་ན། སྟག་གཟིག་ནི་ ཕྱི་རྒྱལ་གྱི་སྐད་ཡིན་གཤིས་འབྲི་ལུགས་སྣ་
ཚོགས་ཡོད་དེ། སྟག་གཟིག ཏ་ཟིག ཏ་ཞིག་ཅེས་བྲིས་པ་ཡོད་ཀྱང་། དེང་
སང་ཐུར་ཆི་དང་དབྱེ་ལང་ལ་ཟེར། གནའ་དུས་རྒྱལ་ཁབ་ཕྱུག་པོ་སྟོབས་དང་
ལྡན་པ་ཞིག་ཡིན་གཤིས། སྟག་གཟིག་ནོར་གྱི་རྒྱལ་པོ་ཟེར། བོད་ཆོས་རྒྱལ་གྱི་
དུས་སུ་བོད་ལ་བཙན་འཛུལ་དུ་མ་བྱས་ཀྱང་མཐར་གཡུལ་ཕམ་སྟེ་བོད་རྒྱལ་ལ་
བཅའ་ཁྲལ་འབུལ་དགོས་བྱུང༌། བོད་ཁ་འཐོར་གྱི་དུས་སུ་བོད་ཀྱི་སྲིད་ཉམས་
ཤིང་མགོ་མཐོར་དུ་སོང་བ་ཤེས་ནས་བོད་ལ་རྐུན་ཇག་སོགས་གནོད་པ་བྱས་ན་
ཡང༌། དེའི་སྐབས་སུ་དབུས་གཙང་དུ་སྡེ་དཔོན་སྟོབས་ལྡན་དམག་ཤུགས་
ཅན་མེད་གཤིས། དབུས་གཙང་གི་ཆེ་འགོ་འགས་གླིང་གེ་སར་རྒྱལ་པོ་གདན་
ཞུ་བྱས་པ་སོགས་ཀྱི་རྐྱེན་བྱས་ཏེ། སྟག་གླིང་གཡུལ་འགྱེད་བྱུང་བ་དང་སྟག་
གཟིག་ནོར་རྫོང་བཅོམ་སྟེ་རྒྱལ་ཁ་བླངས་ཡོད་པ་རེད། སྐབས་དེའི་བོད་ཀྱི་ལོ་
རྒྱུས་ཀྱི་རྣམ་ཚུལ་ལ་བལྟས་ཚེ། རྒྱལ་པོ་གླང་དར་ལྷ་ཀླུང་དཔལ་གྱི་རྡོ་རྗེས་
བཀྲོངས་པའི་ཕྱི་ལོ་དེར་བུ་འོད་སྲུང་དང་ཡུམ་བརྟན་གཉིས་སྐྱེས་རྗེས། བཙུན་
མོ་ཆེ་ཆུང་གི་བུ་གཉིས་སྲིད་དབང་བཟུང་རྒྱུར་མ་འཆམ་པར་འོད་སྲུང་ཕྱོགས་
ཁག་གི་གཡོ་རུ་དང་། ཡུམ་བརྟན་ཕྱོགས་ཁག་གི་དབུས་རུ་བཟུང་སྟེ་དེ་ལ་ཆེ་
སྲིད་དང་ཆུང་སྲིད། མང་ཚན་དང་ཉུང་ཚན། གསེར་པ་དང་གཡུ་པ། ཤ་
ཟན་དང་རྩམ་ཟན་ཟེར་བའི་ཕྱོགས་ཁག་གཉིས་སུ་གྱེས་པ་རྣམས་ཕན་ཚུན་ལོ་
ཉི་ཤུ་རྩ་བརྒྱད་རིང་ནང་འཁྲུག་བྱས་པ་དང་དམག་འཁྲུག་གི་རྐྱེན་བྱས་ཏེ་བོད་
མི་རིགས་རྣམས་བཀྲེས་ལྟོགས་ཀྱི་སྡུག་བསྔལ་ནང་ལྷུང་སྟེ་འཚོ་བ་རོལ་དཀའ་
393



བར་གྱུར་པ་དང༌། གཉའ་གནོན་དང་བཤུ་གཞོག་ལ་ཁོང་ཁྲོ་ལངས་པའི་བྲན་
གཡོག་རྣམས་ཀྱིས་གོ་སྐབས་དེ་དང་བསྟུན་ནས་སྤྱི་ལོ་869ལོར་ཞིང་པའི་གྱེན་
ལངས་བྱུང་སྟེ། རྒྱལ་པོ་གཉའ་ཁྲི་བཙན་པོ་དང་སྲོང་བཙན་སྒམ་པོའི་གདུང་
རྒྱུད་ཀྱིས་བོད་ལ་དབང་སྒྱུར་བྱེད་པའི་དུས་རབས་མཇུག་གྲིལ་བ་ཞིག་བཟོས་པ་
དང་བོད་ས་གནས་སུ་རྗེས་དཔོན་ཚན་པ་བཅུ་ གཅིག་གིས་དུམ་བུར་བཅད་
ནས་དབང་སྒྱུར་བྱས་པ་དང༌། ཚན་པ་ཁག་གཅིག་འོག་གཅིག་ལ་མི་འདུས་
པར་དམག་འཁྲུག་ཡུན་རིང་བྱས་པ་དེས་བོད་ས་གནས་ཀྱི་ཞིང་འབྲོག་ཐོན་
སྐྱེད་ལ་གནོད་འཚེ་ཚབས་ཆེན་བཟོས་པ་དང༌། བོད་ས་གནས་ཡོངས་རྫོགས་
བསིལ་བུར་འཐོར་ཏེ། སྤྱི་ལོ་1231ལོ་བར་ལོ་393རིང་གཅིག་གྱུར་བྱུང་མེད་
པ་རེད། དེ་ལྟར་《 གླིང་གེ་སར་རྒྱལ་པོའི་སྒྲུང་》ནང་དུ་མེ་རྣམས་ས་གནས་
བཅད་བཟུང་གི་སྣང་ཚུལ་ལ་ཞེན་པ་ལོག་ཅིང་གཅིག་གྱུར་གྱི་རྣམ་པ་གསར་པ་
ཞིག་ཡོང་བར་མཐའ་གཅིག་ཏུ་རེ་འདོད་བྱེད་པའི་འདུན་པ་དེ་གཅིག་བསྡུས་
ཀྱིས་མཚོན་པར་བྱས་ཡོད་པ་མ་ཟད། རྩོད་འཐབ་ཀྱིས་འཁྲུག་སྟེ་ཟང་ཟིང་དུ་
གྱུར་པའི་སྤྱི་ཚོགས་ཀྱི་ངོ་བོ་དང་། ངལ་རྩོལ་པ་རྣམས་རྒྱལ་ཁབ་གཅིག་གྱུར་
མངོན་དུ་བྱུང་བར་འདོད་མོས་བྱེད་པའི་བསམ་བློའི་བརྩེ་གདུང་དེ་མཚོན་པར་
བྱས་ཡོད་པ་རེད། 《གླིང་གེ་སར་རྒྱལ་པོའི་སྒྲུང་》གི་བརྗོད་བྱ་རྣམས་བོད་མི་
དམངས་ཀྱི་སྤྱི་ཚོགས་འཚོ་བའི་ནང་ནས་ཐོན་པ་ཞིག་ཡིན་སྟབས་དེར་བོད་མི་
དམངས་ཀྱི་གནའ་བོའི་ལོ་རྒྱུས་ཙམ་དུ་མ་ཟད། བོད་གནའ་རབས་ཀྱི་ཐོན་
སྐྱེད་བྱེད་ སྟངས། འཚོ་ བའི་ གོམས་སྲོལ། ཆབ་ སྲིད་ དང་ དཔལ་ འབྱོར།
དམག་དོན་བཅས་ཀྱི་གནས་ཚུལ་མཚོན་པའི་མི་ཚད། བོད་གནའ་རབས་ཀྱི་
རིག་གནས་སྒྱུ་རྩལ་དང་ལུས་རྩལ་འགྲན་བསྡུར། ཐ་ན་སྐྱིད་འདུས་ཀྱི་ཆང་
སྟོན་དང་འཆི་བྲལ་གྱི་གཤིན་རྫོགས་སོགས་མཚོན་པར་བྱས་ཡོད་རྐྱེན། 《གླིང་
གེ་སར་རྒྱལ་པོའི་སྒྲུང་》དེ་ནི་བོད་གནའ་བོའི་བྱུང་བ་གསལ་བའི་མེ་ལོང་ལྟ་བུ་
394



༦༽
ཞིག་ཏུ་གྱུར་ཡོད་པ་རེད། དེས་ན་རྟོག་པ་འཆར་ཡན་རིང་ལུགས་ཀྱི་འོག་འགྱུ་
ལ་བརྟེན་ནས་བརྩམས་པའི་བརྩམས་སྒྲུང་ཇི་འདྲ་ཞིག་ཡིན་རུང་ཐོག་མར་འཚོ་
བ་དངོས་ཀྱི་དོན་དངོས་རེ་གཉིས་རྨང་གཞི་བྱས་ཏེ། རྩོམ་པ་པོས་རང་གི་
འཆར་སྣང་དང་བློ་གྲོས་ལས་གསར་རྩོམ་བྱས་པ་ཞིག་ཡིན་པ་ལས་རང་སྣང་
གང་དྲན་དུ་རྩོམ་འབྲི་བྱས་པ་ཞིག་མ་ཡིན། དཔེར་ན། རྒྱ་རིགས་ཀྱི་རྩོམ་པ་
པོ་ཝུའུ་ཁྲེང་ཨེན་གྱིས་བརྩམས་པའི་《 ནུབ་ཕྱོགས་སུ་གནས་སྐོར་ཕྱིན་པའི་རྣམ་
ཐར་》ཞེས་པའི་ནང་གི་སུན་ཝུའུ་ཁུང་དང་ཀྲུའུ་པ་ཅེ་ལྟ་བུ་འཚོ་བ་དངོས་ཀྱི་
ནང་དུ་མཐོང་རྒྱུ་མེད་པ་ཞིག་རེད། ཡིན་ནའང་བཀས་བཀོད་རྒྱུད་འཛིན་གྱི་སྤྱི་
ཚོགས་ནང་དུ་ཞིང་པའི་དཀའ་སྡུག་དང་ཉམས་ཐག་གི་འཚོ་བ་བསྐྱེལ་ཚུལ་དང་
ཞིང་པས་འོས་ལངས་བྱས་ཏེ་འཐབ་རྩོད་བྱེད་པ་སོགས་རྩོམ་པ་པོས་མཐོང་ཐོས་
བྱུང་བ་དེ་དང་དམངས་ཁྲོད་ཀྱི་གཏམ་དཔེ་འགའ་རེས་རྨང་གཞི་བྱས་ཐོག་རང་
ཉིད་ཀྱི་འཆར་སྣང་དང་འོག་འགྱུ་ལ་བརྟེན་ནས་སྒྲུང་དེ་ལྟར་ཞིག་གསར་བསྐྲུན་
བྱས་པ་རེད། རྩོམ་པ་པོ་ཆུང་དུས་ནས་ལྷ་སྒྲུང་ལྟ་བུའི་ཡ་མཚན་གྱི་སྒྲུང་ཉན་
རྒྱུར་ཤིན་ཏུ་དགའ་པོ་ཡོད་པ་མ་ཟད། དམངས་ཁྲོད་དུ་ཡོད་པའི་ཡ་མཚན་གྱི་
སྒྲུང་བསྡུ་རུབ་བྱེད་པ་དང༌། འདྲེ་སྒྲུང་ལྟ་བུའི་སྒྲུང་དེབ་བལྟ་ཀློག་བྱེད་རྒྱུར་
ཡང་ཧ་ཅང་དགའ་པོ་ཡོད་རྐྱེན་རྩོམ་པ་པོར་《ནུབ་ཕྱོགས་སུ་གནས་སྐོར་ཕྱིན་
པའི་རྣམ་ཐར་》ཞེས་པའི་སྒྲུང་དེབ་གསར་རྩོམ་བྱེད་རྒྱུར་རྨང་གཞི་ཧ་ཅང་
ལེགས་པོ་ཞིག་ཡོད་པ་རེད། གལ་སྲིད་རྩོམ་པ་པོར་འཚོ་བའི་རྨང་གཞི་དེ་ལྟར་
ཕུན་སུམ་ཚོགས་པོ་ཞིག་མེད་ན་གནའ་དུས་ཀྱི་ལྷ་སྒྲུང་སྐད་གྲགས་དེ་ལྟར་ཡོད་
པ་ཞིག་ཡང་ཡོང་ཐུབ་ཀྱི་མ་རེད། མར་ཁེ་སིས་“ ལྷ་སྒྲུང་ག་རེ་ཡིན་ནའང་འོག་
འགྱུ་བེད་སྤྱོད་དང་འོག་འགྱུ་བརྟེན་ཐབས་བྱས་ནས་རང་བྱུང་ཁམས་ཀྱི་སྟོབས་
ཤུགས་འདུལ་ཐབས་དང༌། རང་བྱུང་ཁམས་ཀྱི་སྟོབས་ཤུགས་དབང་དུ་བསྒྱུར་
ཐབས། རང་བྱུང་ཁམས་ཀྱི་སྟོབས་ཤུགས་གཟུགས་སུ་འགོད་ཐབས་བཅས་
395



བྱས་པ་རེད། དེར་བརྟེན་རང་བྱུང་ཁམས་ཀྱི་སྟོབས་ཤུགས་དེ་ཚོ་དངོས་སུ་
དབང་དུ་བསྒྱུར་ཐུབ་པ་བྱུང་བ་དང་ཆབས་ཅིག་ལྷ་སྒྲུང་དེ་ཚོ་ཡང་ཆོ་མེད་པར་
འགྱུར་འགྲོ་རྒྱུ་རེད།” ( མར་ཁེ་སིས་མཛད་པའི་《དཔལ་འབྱོར་རིག་པའི་སྐོར་
གྱི་མ་ཟིན་ཕྱག་བསྟར་མའི་གླེང་གཞི་》ལ་གསལ་)ཅེས་གསུངས་པ་ལྟར་རྟོག་
པ་འཆར་ཡན་རིང་ལུགས་ཀྱི་རྩོམ་ཚུལ་དང་རང་གི་ཕུན་སུམ་ཚོགས་པའི་འོག་
འགྱུ་ལ་བརྟེན་ནས་མི་སྣའི་གཟུགས་བརྙན་བསྐྲུན་པ་དང་དཔོག་པར་དཀའ་
བའི་ཡུལ་ཁམས་ཀྱི་མཛེས་རིས་ཤིག་བསྐྲུན་ཡོད་ཀྱང་དེ་དག་ཚང་མར་འཚོ་བའི་
རྨང་གཞི་མེད་པ་ཞིག་གཏན་ནས་མ་ཡིན་པར་དེ་ནི་སྤྱི་ཚོགས་ཀྱི་འཚོ་བ་དེ་མི་
རྣམས་ཀྱི་མ་འོངས་པའི་རེ་འདོད་ལ་གཞིགས་ནས་མཚོན་པར་བྱས་པ་ཞིག་
ཡིན། དེ་ཡང་སྐུ་ཞབས་ལུའུ་ཤུན་གྱིས་གསུངས་པར་ལྟར་“ སྐྱེ་སྟོབས་ཤེས་
རབ་ཅན་རྣམས་ཀྱིས་སྒྲོ་འདོགས་ཇི་ལྟར་བྱས་ཀྱང་མཐར་གཏུགས་ན་རྟོག་
བཟོ་ཁོ་ནས་མི་ཆོག་སྟེ། ལྷ་འདྲེའི་འདྲ་གཟུགས་ལ་འདི་ཡིན་དེ་མིན་གྱི་བདེན་
དཔང་བྱེད་ས་མེད་པས། རྟ་ལྗང་མཁའ་སྤྱོད་ལྟ་བུའི་འཆར་སྣང་ལྟར་བྲིས་
ཆོག་མོད། འོན་ཀྱང་ཁོ་ཚོས་བྲིས་པའི་སྤྱན་གསུམ་ཅན་དང་སྐེ་རིང་ཅན་དག་
ཀྱང་རྒྱུན་ལྡན་གྱི་མིའི་ལུས་སྟེང་དུ་སྤྱན་གཅིག་བསྣན་པ་དང་། སྐེ་ཇེ་རིང་དུ་
བཏང་བ་ཙམ་མོ་” (《ཉི་ ཚིས་བྲིས་པའི་( ལོ་ལེགས་)ཀྱི་སྔོན་འགྲོ་》)ཞེས་
གསུངས་པ་བཞིན་ལྷ་འདྲེ་དང་བདུད་རྒྱལ་སོགས་མཚོན་པར་བྱས་པའི་རྩོམ་
ཡིག་དེ་དག་གི་འབྱུང་གཞི་ཡང་སྤྱི་ཚོགས་ཀྱི་འཚོ་བ་དེ་ཡིན་ནོ། ། །
2. རི་དྭགས་གཅན་གཟན་དང༌། རྩྭ་ ཤིང་མེ་ཏོག རི་ཆུ་དང་ཡུལ་
ལྗོངས་སོགས་རང་བྱུང་ཁམས་ཀྱི་སྣང་ཚུལ་མཚོན་པའི་རྩོམ་རིག་དེ་དག་གི་
འབྱུང་གཞི་ཡང་སྤྱི་ཚོགས་ཀྱི་འཚོ་བ་དེ་ཡིན། རྩོམ་རིག་སྒྱུ་རྩལ་གྱི་ལོ་རྒྱུས་ཐོག་
ཏུ་ང་ཚོས་ཀྱང་རྩོམ་ཡིག་འདི་འདྲ་འགའ་ཞིག་མཐོང་ཐུབ་པ་སྟེ། རང་བྱུང་
ཁམས་ཀྱི་སྣང་ཚུལ་རྩོམ་འབྲི་བྱས་པའི་རྩོམ་ཡིག་དཔེར་ན། རི་དྭགས་དང་
396



གཅན་གཟན། རྩི་ཤིང༌། རྩྭ་ཤིང་མེ་ཏོག རི་ཆུ། ཡུལ་ལྗོངས་སོགས་མཚོན་
པར་བྱས་པའི་རྩོམ་ཡིག་དེ་དག་ཡང་རྐྱེན་མེད་དུ་བྱུང་བ་ཞིག་མ་ཡིན་པར་དེ་
དག་སྤྱི་ཚོགས་ཀྱི་འཚོ་བའི་ནང་ནས་བྱུང་བ་མ་ཟད། སྤྱི་ཚོགས་ཀྱི་འཚོ་བ་ཚུར་
སྣང་བྱས་པ་ཞིག་ཡིན། མ་གཞི་རི་དྭགས་དང་གཅན་གཟན་ལ་ནི་སྤྱི་ཚོགས་ཀྱི་
རང་བཞིན་ལྡན་མེད་པ་ཞིག་ཡིན་རུང་མི་རྣམས་ཀྱིས་གཏམ་རྒྱུད་དང་སེམས་
ཅན་གྱི་བརྗོད་གཞི་འགའ་རེས་ལ་གཞིགས་ནས་སྤྱི་ཚོགས་ཀྱི་འཚོ་བའི་ནང་གི་
འགལ་བའི་དངོས་གཞི་དེ་ཐེར་འདོན་དང་ཟུར་ཟ་བྱེད་ཀྱི་ཡོད་རྐྱེན་དེར་འཚོ་
བའི་རྨང་གཞི་བརྟན་པ་དང་མི་རྣམས་ལ་བདེན་དོན་འགའ་ཞིག་གསལ་འདོན་
བྱེད་ཀྱི་ཡོད་པ་རེད། ལྷག་པར་དུ་བོད་རིགས་ཀྱི་རྩོམ་རིག་སྒྱུ་རྩལ་ནང་རྩོམ་
སྲོལ་དེ་རིགས་སྔར་ནས་དར་ཁྱབ་ཆེ་ལ་ཕུན་སུམ་ཚོགས་པ་དང༌། རི་དྭགས་
དང་སྐྱེ་དངོས་མིའི་སྣང་བརྙན་དུ་བསྐྲུན་ཏེ་ཐད་ཀར་སྤྱི་ཚོགས་ཀྱི་འཚོ་བའི་ནང་
ནས་མཚོན་པར་བྱེད་ཡུལ་གཙོ་བོ་མི་སྣ་ལ་བསྟོད་བསྔགས་དང་སྐྱོན་བརྗོད་བྱེད་
པའི་ནུས་པ་ཐོན་གྱི་ཡོད་པ་རེད། དཔེར་ན། 《ཆུ་ཤིང་བསྟན་བཅོས།》《བྱ་
མགྲིན་སྔོན་ཟླ་བའི་རྟོགས་བརྗོད།》《བྱ་སྤྲེལ་གཏམ་རྒྱུད།》《གཏམ་པད་མའི་
ཚལ་གྱི་ཟློས་གར།》《ཆར་ཤུལ་གྱི་ནགས་ཚལ།》《མེ་ཏོག་ལྡུམ་རའི་ནང་གི་
ཀླན་ཀ་》ལྟ་བུ་མང་དག་གཅིག་ཡོད་པ་དེ་དག་ནི་རྩོམ་པ་པོས་བརྗོད་པར་
འདོད་པའི་བརྗོད་གཞི་དེ་ཐད་ཀར་མ་གླེང་པར་སྐྱེ་དངོས་སེམས་ཅན་ལ་རབ་
བཏགས་བྱས་ནས་དོན་དངོས་ཐོག་གང་ཟག་མིའི་སྤྱོད་ཚུལ་ལ་དམིགས་པ་ཞིག་
ཡིན་རྐྱེན། སྤྱི་ཚོགས་ཀྱི་འཚོ་བ་དངོས་དང་འབྲེལ་བ་དམ་ཟབ་ཡོད་པ་ཞིག་
ཡིན།
རིག་རྩལ་གྱི་རྩོམ་རིག་ཇི་འདྲ་ཞིག་ཡིན་རུང་དེ་དག་གི་འབྲི་སྟངས་དང་
འབྲས་བུ་མི་འདྲ་བ་ཡོད་པ་སྟེ། ཡག་པོ་ཡོད་ལ་སྡུག་པོ་ཡོད་པ། བདེན་པ་ཡོད་
ལ། རྫུན་མ་ཡོད་པ། འགའ་རེ་གཏིང་ཟབ་ལ་འགའ་རེ་གཏིང་ཟབ་པོ་མེད་པ།
397



འགའ་རེ་འཚོ་བ་ཇི་བཞིན་འབྲི་བ་དང༌། འགའ་རེར་རབ་བཏགས་དང་འཕྲུལ་
སྣང་གི་རྣམ་པ་སྤྱོད་པ་སོགས་ཡོད། འོན་ཀྱང་རྣམ་པ་དང་ངོ་བོ། འབྲས་བུ་
བཅས་ག་འདྲ་ཞིག་བྱུང་མིན་ལ་མི་ལྟོས་པར་དེ་དག་ཚང་མ་ནི་སྤྱི་ཚོགས་ཀྱི་འཚོ་
བ་ངེས་ཅན་ཞིག་རྩོམ་པ་ པོའི་ བསམ་ པར་ ཤར་ནས་བྱུང་བ་ ཤ་ སྟག་ ཡིན།
དཔེར་ན་དུས་རབས་བཅོ་བརྒྱད་ནང་བྱུང་བའི་《 སྒོམ་ཆེན་དང་རྫ་ ག་གི་
གཏམ་རྒྱུད་》ཅེས་པ་དེའི་རྩོམ་པ་པོ་ནི་བློ་བཟང་ཚུལ་ཁྲིམས་ཡིན་པ་དང་ཁོང་
ནི་པཎ་ཆེན་སྐུ་ཕྲེང་དྲུག་པ་དཔལ་ལྡན་ཡེ་ཤེས་ཀྱི་སློབ་མ་དང༌། པཎ་ཆེན་སྐུ་
ཕྲེང་བདུན་པ་བསྟན་པའི་ཉི་མའི་ཡོངས་འཛིན་སྔ་མ་ཡིན། ཁོང་ནི་ཤེས་རྒྱ་ཆེ་
ལ་ཡིད་གཞུང་པའི་ཆོས་པ་ཚུལ་ལྡན་ཞིག་ཡིན་ཞིང་། ཁོང་གིས་རྟག་ཏུ་ལྐོག་ཟ་
ཁོག་རུལ་གྱི་སེར་སྐྱ་དཔོན་རིགས་ཚོར་ཁོང་ཁྲོ་ཆེན་པོ་བྱེད་པ་མ་ཟད། དེ་ཚོར་
ཁ་བརྡུང་གཏོང་གི་ཡོད་རྐྱེན་དཔོན་ངན་ཟ་རྔམ་ཅན་ཚོས་ཞེ་འཁོན་གྱིས་མཐའ་
འབུད་བཏང་བས་ཁོང་ཡོངས་འཛིན་ལས་གནས་ལས་བྲལ་ཏེ་རི་ཁྲོད་དབེན་པ་
ཞིག་ཏུ་ཕེབས་དགོས་བྱུང་བ་རེད། དེ་ལྟར་ཡོངས་འཛིན་ཆེན་པོ་ཞིག་ནས་
དབེན་གནས་སྒོམ་ཆེན་ཞིག་ཏུ་འགྱུར་ཐོག་ཆབ་སྲིད་ཀྱི་ཐོབ་ཐང་ཡང་ཉམས་
ཞན་དུ་སོང་། དེའི་དབང་གིས་དཔོན་ངན་ཟ་རྔམ་ཅན་ཚོའི་བྱེད་སྟངས་ལ་
སུན་འབྱིན་དང་རང་གི་འདོད་དོན་མི་འགྲུབ་པའི་སྐྱོ་ཤས་མཚོན་ཕྱིར་གཞིས་
རྩེའི་ཤར་ངོས་ཀྱི་ལྕགས་ཐང་བྲག་སྐྱ་ཞེས་པར་མཚམས་ལ་བཞུགས་པའི་བར་
གསེང་དུ་《རྫ་ ཚིག་གི་གཏམ་རྒྱུད་》ཅེས་པ་དེ་རྩོམ་འབྲི་མཛད་ཡོད་པ་རེད།
ང་ཚོས་གཏམ་རྒྱུད་དེའི་ནང་ནས་རྩོམ་པ་པོ་རང་ཉིད་ཀྱི་འཚོ་བའི་སྟེང་དུ་བྱུང་
བའི་འགལ་རྐྱེན་དང་སྐབས་དེའི་སྤྱི་ཚོགས་ནང་གནས་པའི་དཔོན་ངན་ཚོའི་
བྱེད་སྟངས་དེ་རྣམས་སྒྱུ་རྩལ་གྱི་ཐོག་ནས་རྫ་ར་སེར་སྐྱ་དང་བྱི་བ་སྨུག་ཆུང་གི་
གཟུགས་སུ་བཀོད་པ་དང༌། སྒྲུང་ནང་གི་སྒོམ་ཆེན་ནི་རྩོམ་པ་པོ་རང་ཉིད་ཀྱི་
འཚོ་བ་དེ་ རྨང་ གཞི་ བྱས་ཏེ་བྲིས་ པ་ ཞིག་ ཡིན་ པ་ གསལ་ པོར་མཐོང་ ཐུབ།
398



གཏམ་རྒྱུད་དེའི་ནང་དུ་རྩོམ་པ་པོས་དཔོན་ངན་ཚོའི་བྱེད་ལུགས་དེ་འདི་ལྟར་
བཀོད་ཡོད་པ་སྟེ་རྫ་ར་སེར་སྐྱ་དང་བྱི་བ་སྨུག་ཆུང་གཉིས་སྔར་ཟན་འབྲུ་ལ་
སོགས་པས་དྲིན་གྱིས་བསྐྱངས་ཡོད་ཀྱང་ད་ནི་དྲིན་ལན་ལོག་འཇལ་གྱི་ངན་པ་
བྱས་པ་མིན་ནམ། གང་ལྟར་བརྟག་དཔྱད་ཅིག་བྱེད་དགོས་སྙམ་སྟེ། དེའི་
སང་ནུབ་ཕོར་རྙི་ཞིག་བཙུགས་བཞག་པ་དང་ཁོ་གཉིས་ལག་སོན་བྱུང་རྗེས་ཁོ་
གཉིས་ཀྱིས་འདི་ལྟར་བཤད། “ ཉམས་རྟོགས་མེད་པའི་སྒོམ་ཆེན་རྒོད་རེ་
བྲོ། །རང་དོན་མི་འཁྱོངས་གཞན་དོན་ཡ་རེ་མཚན། །ཆོས་པ་དཀོར་གྱི་སྨྱོས་
ན་ཐོ་ཅོ་བྱེད། །མི་ནག་ཆང་གིས་སྨྱོས་ན་སྐྱུག་འགོང་འཆོར། །སྒོམ་ཆེན་རླུང་
གིས་ཟིན་ན་ཅི་ཡང་ཟེར། །ངེད་གཉིས་ལྟོགས་ཀྱང་རྐུན་མ་ཅི་ནས་རྐུ། །རྒོད་
པོ་ལྟོགས་ཀྱང་རྩྭ་སྔོན་ག་ནས་ཟ། །ར་ཕོ་རྒས་ཀྱང་ཡ་སོ་ཅི་ལ་ཡོད། །བྱ་རོག་
རྒས་ཀྱང་སྐྲ་དཀར་ཅི་ལ་ཡོང༌། །ངེད་གཉིས་ནོར་རྫས་འཛོམས་པའི་ ཨ་ཕོ་
ཡིན། །མི་ནོར་རྫས་གསུམ་གཞན་ལ་སྨོན་མི་དགོས། །ཕ་མས་བསགས་པའི་
གསེར་དངུལ་གོས་དར་ཡོད། །རང་གིས་བསགས་པའི་འབྲུ་དང་གྲོ་མཛོད་
ཡོད། །སྒོམ་ཆེན་ནོར་ལ་གནོད་པ་སྐྱེལ་དགོས་མེད། ” ཅེས་བརྗོད་དེ་རང་
ཉེས་ཁས་མི་ལེན་པའི་ཁར་ད་དུང་རང་ཉིད་ལ་བདེན་པ་ཡོད་མདོག་བྱེད་པའི་
སྤྱོད་ངན་དེ་མཚོན་པར་བྱས་ཡོད་ལ། ཐེངས་གཉིས་ལག་ཏུ་བཟུང་རྗེས་ཡང་
ཁོ་གཉིས་ཀྱིས་ངན་གྲོས་བྱས་ཏེ། ཁོའི་མཆོད་གཏོར་ལ་ལོངས་སྤྱོད་ཅུང་ཟད་
སྤྱོད་པ་ལ་སྔར་མེད་གསར་བྱུང་གི་ཁྲིམས་གཅོད་འདི་འདྲ་བྱས། ཁོ་ཆོས་པའི་
ཁྱུ་ནས་དབྱུང་དགོས་པ་ཞིག་འདུག དགྲ་ཤ་ལེན་མ་ཐུབ་ན་མིང་ཡང་མ་འབོད་
ཅེས་བརྗོད་པ་དང་། སྐབས་དེའི་སྤྱི་ཚོགས་ནང་དཔོན་ངན་ཚོས་གཅིག་ལ་
གཅིག་བརྟེན་བྱས་ཏེ་ངན་སྤྱོད་མཁྲེགས་བཟུང་དང་བཟང་པོ་མཐའ་ལ་འབུད་
པའི་ཉེས་སྤྱོད་ལ་སུན་འབྱིན་དང་། སྒོམ་ཆེན་གྱིས་གདུག་རྩུབ་ཀྱིས་དབང་
ཤུགས་ལ་མི་འཇིགས་པར་འཐབ་རྩོད་བྱེད་ཕོད་པའི་སྙིང་སྟོབས་དེ་མཚོན་པར་
399



བྱས་ཡོད་པ་མ་ཟད། ཕྱོགས་གཞན་ཞིག་ནས་གཞུང་དྲང་ཞིང་བདེན་པའི་རྒྱབ་
ཏུ་ལངས་ཏེ་མ་རུང་པའི་བྱ་ངན་སྤྱོད་ངན་ལ་འཐབ་རྩོད་བྱེད་ཕོད་པའི་མི་མི་
ཉུང་བ་ཞིག་གནས་ཡོད་པ་ཡང་གསལ་མཚོན་བྱས་ཡོད་པ་རེད། རྩོམ་པ་པོ་
རང་ཉིད་ཀྱི་འདོད་དོན་མི་འགྲུབ་པ་དང་བློ་ཕམ་དང་ཡིད་མུག་ཇི་ལྟར་བྱུང་
ཚུལ་ཡང་གསལ་པོར་བཀོད་ཡོད་པ་སྟེ། “ ང་ནི་སྐྱོ་བའི་ངང་ཚུལ་ཅུང་ཟད་
ཞུ། །ཆོས་མཐུན་གནས་ན་ཀུན་གྱིས་བརྙས་སྨོད་བྱེད། །ཆོས་ལ་འབུངས་ན་
མཐོ་དམན་དགྲ་རུ་ལངས། །དམའ་ས་བཟུང་ན་སྙོམ་ཆུང་མཐའ་ལ་འབུད། །
ཕར་ལ་ཕན་བཏགས་ཚུར་ལ་གནོད་ངན་བྱེད། །སྙིགས་མའི་ལོག་སྒྲུབ་བདག་
གིས་མི་བཟོད་པའི། །ཆགས་མེད་རྒྱལ་ཁམས་མྱུག་པར་བདག་ཉིད་མོས། །”
ཞེས་གསུངས་པ་དང༌། རྩོམ་པ་པོས་རང་ཉིད་ཀྱི་ཤེས་བྱ་མཐའ་དག་མ་ལུས་
པར་པཎ་ཆེན་སྐུ་ཕྲེང་བདུན་པར་སློབ་ཁྲིད་ཞུ་བསམ་པའི་འདོད་དོན་མི་འགྲུབ་
པའི་སྐྱོ་ཤས་དང་། སྐབས་དེའི་དབང་སྒྱུར་གྲལ་རིམ་གྱི་ཁྲོད་དུ་ལྐོག་ཟ་རྐུ་རྒྱག་
གི་སྲོལ་ངན་རྒྱུན་ཆགས་སུ་གྱུར་བ་དེ་གསལ་མཚོན་དང་། ཕྱོགས་གཞན་ཞིག་
ནས་གཏམ་རྒྱུད་དེས་མ་བྱིན་ལེན་པ་ནི་ཆེས་ཐ་ཤལ་གྱི་སྤྱོད་ལམ་ཞིག་ཡིན་པས་
ཅི་ནས་ཀྱང་སྤོང་དགོས་པའི་མི་ཆོས་ཀུན་སྤྱོད་ཀྱི་རྩ་དོན་གསལ་བཤད་དང༌།
མིའི་སྤྱོད་བཟང་གི་ལྟ་བ་མཚོན་པ་བཅས་བྱས་ཡོད་པ་རེད། དཔེར་ན། རྣམ་
གྲོལ་གྱིས་བརྩམས་པའི་《 ཆར་ཤུལ་གྱི་ནགས་ཚལ་》ཞེས་པའི་གཏམ་རྒྱུད་དེའི་
བརྗོད་གཞི་གཙོ་བོ་ནི་དྲག་ཆར་རླུང་འཚུབ་ཅིག་གིས་རྐྱེན་ལས་ཡིད་འོང་གི་
ནགས་ཚལ་དེར་གོད་ཆགས་ཆེན་པོ་བྱུང་ཚུལ་དང་རང་ཡུལ་སྐྱེད་ཚལ་དེ་སླར་
ཉམས་གསོ་བྱེད་པའི་བརྒྱུད་རིམ་ནང་དེ་གནས་རི་དྭགས་རྣམས་ཀྱིས་བྱ་བ་
དེར་འཛིན་པའི་རྣམ་འགྱུར་དང་ཕན་ཚུན་དབར་འཐབ་རྩོད་ཇི་སྙེད་ཅིག་བྱས་
རྐྱེན་མཐར་རང་སོ་ སོའི་ནུས་ཤུགས་ཇི་ཡོད་འདོན་སྤེལ་བྱས་ནས་སླར་ཡང་
ནགས་ཚལ་དེ་ཉམས་དགའ་བར་འགྱུར་བའི་སྐོར་བཀོད་ཡོད་པ་རེད། གཏམ་
400



རྒྱུད་དེའི་ནང་རྩོམ་པ་པོས་ལོ་བཅུའི་དུས་ཟིང་ནང་གང་ཅིར་གནོད་སྐྱོན་ཚབས་
ཆེན་བྱུང་བའི་གནས་ཚུལ་དངོས་དེ་རྒྱབ་ལྗོངས་བྱས་པ་དང༌། སྐབས་བཅུ་
གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་ཐོག་བསམ་
བློའི་སློབ་སྟོན་གྱི་མཛད་ ཕྱོགས་ དང་ དཔལ་འབྱོར་འཛུགས་སྐྲུན་གྱི་མཛད་
ཕྱོགས་ལ་གནས་ཚུལ་དངོས་དང་མཐུན་པའི་གཏན་འབེབས་གསར་པ་དང་
རྒྱལ་ཡོངས་ཀྱི་ལས་ཀའི་ལྟེ་གནས་དེ་དེང་རབས་ཅན་བཞི་མངོན་འགྱུར་བྱེད་
པའི་འཛུགས་སྐྲུན་ཐོག་འཇོག་དགོས་པའི་དགོངས་དོན་དང༌། ལྷག་པར་“ མི་
བཞི་ངན་རེངས་” ཀྱི་སྤྱོད་ངན་འོག་ཉམས་དགའི་ཡུལ་ལྗོངས་དང་འཛུགས་
སྐྲུན་གང་ཅིར་ གཏོར་བཤིག་བྱས་ པའི་ གནས་ཚུལ་ཚུར་སྣང་དང༌། དུས་
མཚུངས་“ གཡོན་ཐལ་” གྱི་བསམ་པའི་ལྕགས་སྒྲོག་དང་དུག་སྐྱོན་ཕོག་ཆེ་བས་
དུས་བབ་གསར་པའི་འཛུགས་སྐྲུན་བྱེད་པའི་ནང་དུ་གནས་པའི་མི་འདྲ་མིན་གྱི་
རྣམ་འགྱུར་མཚོན་པར་བྱས་ཡོད་པ་སྟེ། སྤྱང་ཀི་ངག་དབང་ལྟ་བུ་རང་གིས་
ལས་ཀ་བྱེད་མི་འདོད་ལ། མི་གཞན་ཚོས་བྱས་ཀྱང་དེར་ཞྭ་མོ་གཡོག་པ་དང་།
ཟུར་ཟ་བྱེད་པ་སོགས་ལོ་བཅུའི་དུས་ཟིང་ནང་དུ་བྱུང་བའི་བསམ་བློའི་འདུ་ཤེས་
ལ་བརྟེན་ནས་འཚོ་ཐབས་བྱེད་མཁན་གནས་ཡོད་པ་དང༌། ལ་ལ་ནི་འདས་
ཟིན་པའི་ལོ་ རྒྱུས་ཀྱི་ཡིད་སྐྱོ་བའི་ལོ་ཟླ་དེར་བསམ་གཞིགས་ཡང་ཡང་བྱེད་
བཞིན་དུ་རི་བོང་བློ་བཟང་ལྟར་ད་ལྟའི་དུས་བབ་ལ་དོགས་པའི་བསམ་བློས་
བཅིངས་ནས་སྡོད་པ། ལ་ལ་ནི་ཝ་མོ་ལྷ་མཛེས་བཞིན་དགོས་པའི་བྱ་བ་ལ་
བརྩོན་འགྲུས་མི་བྱེད་པར་རྒྱས་སྤྲོས་དང་གཟབ་མཆོར་བྱེད་རྒྱུ་དང་རྩེ་དགར་
གཡེངས་ནས་དུས་འདའ་བའི་སྤྱོད་ཚུལ་ལ་སུན་འབྱིན་བྱེད་པ་དང༌། དེ་མིན་
ལས་ལ་བརྩོན་ཞིང་གཤིས་རྒྱུད་དྲང་བའི་གླང་ཆེན་དང་སྤྲེའུ་སོགས་ཀྱི་བྱ་སྤྱོད་ལ་
བསྟོད་སྔགས་གང་ལེགས་བྱས་ཏེ། དེང་རབས་ཅན་བཞི་འཛུགས་སྐྲུན་བྱེད་
པའི་ནང་གི་སྔོན་ཐོན་མི་སྣའི་གཟུགས་བརྙན་མཚོན་པར་བྱས་ཡོད་པ་རེད།
401



དེ་མིན་ཡུལ་ལྗོངས་དང་རི་ཆུ་སོགས་བརྗོད་བྱ་བྱས་ཏེ་བྲིས་པའི་རྩོམ་
ཡིག་ཅིག་ལ་ཆ་མཚོན་ནས་བཤད་ནའང་རྩོམ་པ་པོས་ཡུལ་ལྗོངས་ ཁོ་ནར་
བསྔགས་བརྗོད་བྱས་པ་ཞིག་མ་ཡིན་པར་འཚོ་བའི་ནང་གི་གནད་དོན་ངེས
ཅན་ཞིག་ལ་བསྔགས་བརྗོད་དམ་ཟུར་ཟ་བྱེད་ཀྱི་ཡོད་རྐྱེན་རྩོམ་ཡིག་དེ་དག་
ཡང་སྤྱི་ཚོགས་ ཀྱི་ འཚོ་བ་དངོས་དང་འབྲེལ་བ་ དམ་ ཟབ་ཡོད། དཔེར་ན།
ཤེལ་དཀར་གླེང་པ་མི་འགྱུར་ལྷུན་གྲུབ་ཀྱིས་མཛད་པའི་《དཔལ་གྱི་ཆོས་འཁོར་
ལྷ་ས་དྲན་གླུ་》ཞེས་པ་ནི་1911ལོ་རྒྱ་གར་རྡོ་རྗེ་གླིང་དུ་སྐབས་དེར་ཕྱི་རྒྱལ་དུ་
ཡོད་པའི་བོད་མི་རྣམས་རང་གི་ཕ་ཡུལ་ལ་གཅེས་འཛིན་གྱི་བསམ་བློ་ཉམས་
ཤིང་བསམ་པ་གྲུ་ནང་དུ་མ་ཚུད་སྟབས་རྒྱལ་དབང་སྐུ་ཕྲེང་བཅུ་གསུམ་པས་
ཁོང་ལ་ལྷ་ས་དྲན་པའི་སྙན་རྩོམ་ཞིག་བྲིས་དགོས་པའི་སྐུལ་མ་གནང་བ་ལྟར་
བརྩམས་གནང་མཛད་དོ། ། ཁྱོན་བསྡོམས་ཚིགས་བཅད་ ཤོ་ ལོ་ ཀ་46ཡོད།
“ ཁྲུང་ཁྲུང་ངང་པ་མང་པོ་རྩེ་དགའི་གནས། ། ཆིལ་ཆིལ་རླབས་ཀྱི་ཕྲེང་བ་
མཁའ་ལ་འཕྱོ། །ལྷུང་ལྷུང་སྒྲོག་པའི་ཆུ་ཆེན་སྐྱིད་ཆུ་ནི། །དལ་དལ་གཡས་སུ་
བསྐོར་བའི་ལྷ་ས་དྲན། །གཤོང་གཤོང་ས་གཞི་ཡངས་ཤིང་ཁོད་སྙོམས་པར། །
ལྗང་ལྗང་རྩྭ་དང་ཤིང་ནགས་ཕྲེང་བས་སྤྲས། །འཚེར་འཚེར་ཉི་ཟླའི་བྱོན་ལམ་
བདེ་བ་དང༌། །སྣུམ་སྣུམ་བཀྲག་ལྡང་ལྡན་པའི་ལྷ་ས་དྲན། །མུན་མུན་སྨུག་པ་
བསངས་པའི་དུས་མེད་པ། །རྫུབ་རྔུབ་འཐིབས་པ་འདི་འདྲ་མ་ཡིན་པར། །
བསིལ་བསིལ་དགུན་དུས་དྲོ་ལ་དབྱར་གྲང་ཞིང་། །མཆོར་མཆོར་རྒྱན་ཆས་
སྤྲས་པའི་ལྷ་ས་དྲན། །” ཞེས་པར་མཚོན་ན་རྩོམ་པ་པོས་ཚད་གཞི་ངེས་ཅན་
ཞིག་གི་ཐོག་ནས་རང་ཡུལ་ལ་བསྔགས་བརྗོད་དང་མི་ཡུལ་ལ་སུན་འབྱིན་བྱས་
ཡོད་པ་མ་ཟད། རྩོམ་པ་པོ་ཉིད་རང་ཡུལ་དུ་དེ་མ་ཉིད་ལ་སླེབས་ན་ཅི་མ་རུང་
སྙམ་པའི་འདུན་པ་དེ་གསལ་མཚོན་བྱས་ཡོད་པ་རེད་ལ་རང་ཅག་གི་མཛེས་
སྡུག་ལྡན་པའི་ཕ་ཡུལ་ལ་མིག་འབྲས་ལྟར་གཅེས་འཛིན་བྱེད་པ་དང་། དེར་
402



བཅོས་མིན་ གྱི་ དགའ་ ཞེན་ཞིག་ སྐྱེ་ རུ་ འཇུག་ པའི་ བསམ་ བློ་ ལྡན་ཡོད་ ལ།
སྐབས་དེར་ཕྱི་རྒྱལ་དུ་ཡོད་པའི་བོད་རིགས་སྤུན་ཟླ་རྣམས་རང་ཉིད་ཀྱི་ཕ་ཡུལ་
ལ་གཅེས་འཛིན་གྱིས་ཕ་ཡུལ་དུ་ལོགས་འདོད་ཀྱི་བསམ་པར་སྐུལ་ལྕག་ཆེན་པོ་
ཐེབས་ཡོད་པ་རེད།
3. ལོ་རྒྱུས་ཀྱི་ནང་དོན་མཚོན་པའི་རྩོམ་རིག་དེ་དག་གི་འབྱུང་གཞི་ཡང་
སྤྱི་ཚོགས་ཀྱི་འཚོ་བ་དེ་ཡིན།
རྩོམ་ཡིག་འགའ་རེས་ནི་གནའ་རབས་ཀྱི་རྩོམ་རིག་ལས་བཅོས་སྒྲིག་
བྱས་པ་དང་། ཡང་ན་ ལོ་ རྒྱུས་ཀྱི་ དཔྱད་ གཞིའི་ཡིག་རིགས་འགར་ གཞིར་
བཟུང་སྟེ་རྩོམ་འབྲི་བྱས་པའི་རྩོམ་ཡིག་དེ་དག་གི་འབྱུང་གཞི་ནི་གནའ་རབས་
ཀྱི་རྩོམ་ཡིག་དང་ལོ་རྒྱུས་ཀྱི་དཔྱད་གཞིའི་ཡིག་རིགས་དེ་དག་ཡིན་པ་ལས་སྤྱི་
ཚོགས་ཀྱི་འཚོ་བ་ནི་རྩོམ་ཡིག་དེ་དག་གི་འབྱུང་གཞི་མ་ཡིན་ཞེས་སྨྲས་ན། དེ་
ནི་མ་འགྲིག་པ་ཞིག་ཡིན་པ་གསལ་པོར་མཆིས། གནའ་རབས་ཀྱི་རྩོམ་ཡིག་
དང་དཔྱད་གཞི་དེ་དག་ནི་འདས་ཟིན་པའི་དུས་རབས་ཀྱི་ནང་དུ་རྩོམ་པ་པོས་
སྐབས་དེའི་སྤྱི་ཚོགས་ཀྱི་འཚོ་བ་དངོས་ལ་སྙིང་བསྡུས་དང་གདམས་གསེས་བྱས་
པ་ལས་བྱུང་བ་ཞིག་ཡིན། དེ་ལྟར་ལོ་རྒྱུས་ཀྱི་དཔྱད་གཞིའི་ཡིག་རིགས་རྣམས་
ནི་སྐབས་དེའི་སྤྱི་ཚོགས་ཀྱི་གནས་ཚུལ་རྩོམ་འབྲི་བྱས་པ་དང་དཔྱད་གཞི་དེ་
དག་གི་འབྱུང་གཞི་ནི་སྐབས་དེའི་སྤྱི་ཚོགས་ཀྱི་འཚོ་བ་དངོས་དེ་ཡིན་པ་དང་།
ཉེ་ལམ་གནའ་རབས་ཀྱི་རྩོམ་ཡིག་ལ་བཅོས་བསྒྲིག་བྱེད་པ་དང་། ལོ་རྒྱུས་ཀྱི་
དཔྱད་གཞིའི་ ཡིག་རིགས་འགའ་རེས་ ལ་ གཞིགས་ ཏེ་ གསར་རྩོམ་བྱེད་ པའི་
དམིགས་ཡུལ་ནི་གཅིག་ནས་སྐབས་དེའི་ལོ་རྒྱུས་ཀྱི་འཚོ་བ་མཚོན་པར་བྱེད་པ་
དང་། གཉིས་ནས་ལོ་རྒྱུས་ཐོག་གི་སྤྱི་ཚོགས་ཀྱི་འཚོ་བ་དེ་བསྐྱར་དུ་མི་རྣམས་
ཀྱི་མིག་ལམ་དུ་གསལ་སྟོན་བྱེད་རྒྱུ་དེ་ཡིན་པ་དང༌། ཕྱོགས་གཞན་ཞིག་ནས་
རྩོམ་ཡིག་དེ་ དག་ནི་དེ་ རིང་ གི་ དགོས་མཁོར་ གཞིགས་ཏེ་བཅོས་སྒྲིག་ དང་
403



གསར་རྩོམ་བྱས་ཤིང་བཅོས་སྒྲིག་དང་གསར་རྩོམ་བྱེད་པའི་དམིགས་ཡུལ་ནི་
དེང་གི་སྤྱི་ཚོགས་ཀྱི་འཚོ་བའི་སྐུལ་སྤྱོད་ལས་བྱུང་བ་ཞིག་ཡིན་རྐྱེན་རྩོམ་ཡིག་དེ་
གྲས་ལ་ཚད་གཞི་ངེས་ཅན་ཞིག་གི་ཐོག་ནས་ད་ལྟའི་དུས་བབ་ཀྱི་རེ་འདོད་དང་
དུས་རབས་ཀྱི་སྙིང་སྟོབས་མང་ཉུང་མི་ལྟོས་པ་ཞིག་མཉམ་བསྲེས་བྱས་ཡོད་པ་
རེད། འོན་ཀྱང་གནའ་རབས་ཀྱི་རྩོམ་ཡིག་བཅོས་སྒྲིག་དང་ལོ་རྒྱུས་ཀྱི་དཔྱད་
གཞིའི་ཡིག་རིགས་ལ་གཞིགས་ཏེ་གསར་རྩོམ་བྱས་པའི་ལོ་རྒྱུས་ཀྱི་འཁྲབ་གཞུང་
དང་བརྩམས་སྒྲུང་གསར་རྩོམ་བྱེད་པའི་རྨང་གཞི་ནི་ལོ་རྒྱུས་ལ་ཞིབ་འཇུག་བྱེད་
རྒྱུ་དང༌། ལོ་རྒྱུས་ཀྱི་ངོ་བོ་དང་ཆོས་ཉིད། ལོ་རྒྱུས་ཐོག་གི་མི་སྣའི་སེམས་
ཁམས་དང་བརྩེ་དུང་། ལས་དབང་དང་འཚོ་བའི་རྣམ་པ་སོགས་ལ་ཞིབ་འཇུག་
བྱེད་རྒྱུ་དེ་ཡིན་པས་རྩོམ་པ་པོས་གསར་རྩོམ་བྱེད་སྐབས་དེའི་ལོ་རྒྱུས་གནས་
ཚུལ་དངོས་དང་ཅི་ནས་ཀྱང་མཐུན་པར་བྱེད་དགོས་པ་ལས་རྩོམ་ཡིག་དེ་དག་
དེང་རབས་ཅན་ལ་མི་འགྱུར་བ་བྱེད་དགོས་པ་རེད། དེ་འདྲ་ཞིག་མ་བྱས་ན་ལོ་
རྒྱུས་ཀྱི་གནས་ཚུལ་དངོས་ལ་འཁྱོག་བཤད་བྱེད་པའི་འདམ་རྫབ་ཏུ་ལྷུང་བ་དང་
ལོ་རྒྱུས་དངོས་ལ་གཙིགས་མཐོང་མི་བྱེད་པའི་ལམ་ཡན་ཐོག་ཏུ་བསྐྱོད་རྒྱུར་
སྔོན་འགོག་བྱེད་དགོས་པ་རེད།
མདོར་ན། མིའི་རིགས་ཀྱི་སྤྱི་ཚོགས་ནི་མུ་མཐུད་ནས་མདུན་བསྐྱོད་
དང་འཕེལ་རྒྱས་འགྲོ་བཞིན་ཡོད་པ་མ་ཟད། མི་རྣམས་ཀྱི་འཚོ་བ་ཡང་ཆེས་
ཕུན་སུམ་ཚོགས་ཤིང་རྣམ་པ་མི་འདྲ་བར་བརྟེན་རྩོམ་རིག་སྒྱུ་རྩལ་ཡང་དེ་དང་
མཚུངས་པར་བརྗོད་གཞི་དང་། བརྗོད་དོན། ཉམས་འགྱུར་སྣ་མང་ཞིག་ཐོན་
ཡོད་པ་རེད། དེ་ལྟར་དུས་རབས་གང་ཞིག་དང་། བརྗོད་དོན་གང་ཞིག་ཡིན་
རུང་དེ་དག་ཚང་མ་ནི་སྤྱི་ཚོགས་ཀྱི་འཚོ་བ་ཚུར་སྣང་བྱས་པ་ཞིག་ཡིན་ལ། སྤྱི་
ཚོགས་ཀྱི་འཚོ་བ་ནི་རྩོམ་རིག་གསར་རྩོམ་གྱི་འབྱུང་ཁུངས་ཡིན་ཞེས་པའི་རྒྱུ་
མཚན་ཡང་དེ་ཡིན། རྩོམ་རིག་ནི་སྤྱི་ཚོགས་ཀྱི་འཚོ་བ་ངེས་ཅན་ཞིག་མིའི་
404



རིགས་ཀྱི་ཀླད་པའི་ནང་ཚུར་སྣང་བའི་ཐོན་དངོས་ཤིག་ཡིན་པ་དང་། དེ་ནི་མི་
རྣམས་ཀྱི་དམིགས་བསལ་བྱ་འགུལ་གྱི་རྣམ་པ་ཞིག་ཡིན་པ་མ་ཟད། བྱ་འགུལ་
དེ་དག་གི་དམིགས་བསལ་ཐོན་དངོས་ཤིག་ཀྱང་ཡིན། བོད་རིགས་ཀྱི་རྩོམ་
རིག་དེ་དག་ཡང་བོད་སྤྱི་ཚོགས་ཀྱི་འདུ་ ཤེས་འཛིན་སྟངས་ཤིག་དང༌། སྤྱི་
ཚོགས་ཀྱི་འཚོ་བ་ངེས་ཅན་ཞིག་བོད་རིགས་ཀྱི་ཀླད་པའི་ནང་ཚུར་སྣང་བའི་
ཐོན་དངོས་ཤིག་རེད། དེར་བརྟེན་ང་ཚོས་རྩོམ་རིག་ལ་ཞིབ་འཇུག་བྱེད་སྐབས་
ཡང་རྩོམ་རིག་རང་སྟེང་ནས་ཁེར་རྐྱང་དུ་ཞིབ་འཇུག་བྱེད་མི་རུང་བར། བོད་
ཀྱི་སྤྱི་ཚོགས་ཧྲིལ་པོའི་གནས་ཚུལ་དང་ལོ་རྒྱུས་ཀྱི་རྒྱབ་ལྗོངས་དང་རྩོམ་རིག་དེ་
དག་འབྱུང་བའི་སྤྱི་ཚོགས་ཀྱི་འཚོ་བ་དང་ཟུང་འབྲེལ་བྱས་ནས་ཞིབ་འཇུག་བྱེད་
དགོས་པ་ཞིག་ཡིན་ནོ། ། །
(《གངས་ལྗོངས་རིག་གནས་》1993ལོའི་དུས་དེབ་དང་པོའི་ཐོག་འཁོད།)
405



བརྩམས་ཆོས་ཀྱི་མི་སྣ་དང་ཁོར་ཡུག་
གི་སྐོར་རགས་ཙམ་གླེང་བ།
རྩོམ་རིག་ནི་སྒྱུ་རྩལ་གྱི་གཟུགས་བརྙན་བརྒྱུད་ནས་དངོས་ཡོད་ཀྱི་འཚོ་
བ་མཚོན་པར་བྱེད་པ་ཞིག་ཡིན་ཞིང་སྒྱུ་རྩལ་གྱི་གཟུགས་བརྙན་ནི་བརྩམས་ཆོས་
ཀྱི་ནང་དུ་བྲིས་པའི་མངོན་སུམ་གསོན་རྗེན་གྱི་འཚོ་བའི་ངོ་རིས་དེ་ཡིན། རྩོམ་
ཡིག་གིས་འབྲི་བར་བྱ་བའི་ལྟེ་བ་ནི་མི་སྣ་ཡིན་ལ། ཡང་རྩོམ་རིག་ནི་མི་སྣ་ཁོ་ན་
ཁེ་གཙང་དུ་འབྲི་བ་ཞིག་མ་ཡིན་པར་མི་དང་མིའི་དབར་དང༌། མི་དང་ཁོར་
ཡུག་བར་གྱི་འབྲེལ་བ་དེ་མཉམ་བསྲེས་ཀྱིས་མངོན་སུམ་གསོན་རྗེན་གྱིས་འཚོ་
བའི་ངོ་རིས་ཤིག་ཏུ་གྱུར་པ་ཡིན་ཞིང་དེ་རིགས་ནི་རྩོམ་རིག་སྒྱུ་རྩལ་གྱི་རིགས་སུ་
གྱུར་པ་ཁོ་ནའི་ནང་དུ་ཡོད་པ་མ་གཏོགས་ཚན་རིག་གི་རྩོམ་དེབ་དང་ཆབ་སྲིད་
ཀྱི་གླེང་རྩོམ་ནང་ནས་གསལ་མི་ཐུབ་པ་ཞིག་ཡིན་ནོ། །
If7
དང་པོ། རྩོམ་རིག་གི་མི་སྣའི་སྐོར།
རྩོམ་རིག་ནི་མིའི་རིག་པ་ཞིག་ཡིན་རྐྱེན་བརྩམས་ཆོས་ཀྱི་ནང་དུ་མི་སྣའི་
གཟུགས་བརྙན་བསྐྲུན་རྒྱུ་ནི་དུས་ནམ་ཡང་གཙོ་གནད་དུ་འཇོག་ལ་དེ་དང་
དུས་མཚུངས་མི་སྣར་འགུལ་བསྐྱོད་བྱེད་ སའི་ ཁོར་ཡུག་ཀྱང་བསྐྲུན་དགོས།
དེས་ན་མི་སྣ་དང་ཁོར་ཡུག་ནི་བརྩམས་ཆོས་ཀྱི་ནང་དུ་ཆེས་གལ་ཆེ་བའི་གནས་
བབས་ཤིག་བཟུང་ཡོད་པ་རེད། བརྩམས་ཆོས་ཀྱི་ནང་དུ་རྩོམ་པ་པོ་དང་སྙན་
406



ངག་མཁན་གྱིས་རྩོམ་འབྲི་བྱེད་ཡུལ་ནི་མ་ལུས་ཀུན་འདུས་ཤིག་ཡིན་པ་སྟེ། རི་
དང་ཐང་ཆེན། བཟོ་གྲྭ་དང༌། ཞིང་ཁུལ་དང་འབྲོག་ཁུལ། སློབ་གྲྭ་དང༌། ཉི་
ཟླ་དང་སྐར་ཚོགས། ཡུལ་ལྗོངས། བྱ་བྱིའུ་དང་རི་དྭགས་སོགས་མི་རྣམས་ཀྱི་
འཚོ་བའི་ནང་འཕྲད་པའི་བྱ་དངོས་མཐའ་དག་རྩོམ་འབྲི་བྱེད་ཀྱི་ཡོད། ཡིན་
ནའང་རྩོམ་འབྲི་བྱེད་པའི་གཙོ་གནད་ནི་དམིགས་བསལ་ཁོར་ཡུག་ནང་གི་མི་སྣ་
དེ་ཡིན་པ་མ་ཟད། མི་རྣམས་ཀྱི་བརྩེ་དུང་དང་སེམས་ཁམས། མི་རྣམས་ཀྱི་
གཤིས་རྒྱུད་དང་ལས་དབང་སོགས་རྩོམ་འབྲི་བྱ་རྒྱུ་དེ་ཡིན། ཧྥ་རེན་སིའི་རྩོམ་
པ་པོ་གྲགས་ཅན་པཱ་ཨེར་ཀྲ་ཁེ་ཡིས་“ རྩོམ་རིག་སྒྱུ་རྩལ་ནི་མི་སྣ་དང་འཚོ་བ་
མཚོན་པར་བྱེད་རྒྱུ་དེ་ཡིན་ནོ། །” ཞེས་གསུངས་པ་དང་ཨུ་རུ་སུའི་རྩོམ་རིག་
དཔྱད་བརྗོད་མཁས་ཅན་ཁྲེ་འར་ཉི་ཞོ་ཧྥུ་སི་ཅིས་“ སྒྱུ་རྩལ་དང་ལྷག་པར་དུ་
སྙན་ངག་མཁན་གྱི་བརྗོད་དོན་ངོ་མ་ནི་རང་བྱུང་ཁམས་མ་ཡིན་པར་དེ་ནི་མིའི་
མི་ཚེ་དེ་ཡིན་ནོ། །”ཞེས་གསུངས་པ་དང་ཀའོ་ཨེར་ཅིས་“ རྩོམ་རིག་སྒྱུ་རྩལ་ནི་
མིའི་རིག་པ་ཡིན་” ཞེས་དང་“ རྩོམ་རིག་སྒྱུ་རྩལ་མཁན་གྱི་རྒྱུ་ཆ་ནི་མི་ཡིན་
ཞེས་གསུངས་ཡོད་པ་རེད། དེས་ན་བརྩམས་ཆོས་ཀྱི་ནང་དུ་མི་སྣ་རྩོམ་འབྲི་བྱ་
རྒྱུ་གཙོ་གནད་དུ་འཇོག་དགོས་པའི་རྒྱུ་མཚན་ནི་ གནད་དོན་ཕྱོགས་གཉིས་
ནས་མཚོན་ཐུབ་པ་ཞིག་ཡིན། །
1. སྤྱི་ཚོགས་ཀྱི་འཚོ་བ་དང་རྩོམ་རིག་གི་འབྲེལ་བའི་ཐད་ནས་བལྟས་
ན་རྩོམ་རིག་སྒྱུ་རྩལ་གྱིས་སྤྱི་ཚོགས་འཚོ་བ་དེ་ཚུར་སྣང་དང་མཚོན་པར་བྱེད་ཀྱི་
ཡོད་ལ། ཡང་སྤྱི་ཚོགས་འཚོ་བར་ཤུགས་རྐྱེན་ངེས་ཅན་ཞིག་དང་ནུས་པ་ངེས་
ཅན་ཐོན་གྱི་ཡོད་པ་དེ་དག་ཚང་མ་མི་སྣ་རྩོམ་འབྲི་བྱ་རྒྱུ་དང་ཁ་བྲལ་ཐབས་མེད་
པ་ཞིག་ཡིན། སྤྱི་ཚོགས་ཀྱི་འཚོ་བ་ནི་དོན་དངོས་ཐོག་སྤྱི་ཚོགས་ཀྱི་འབྲེལ་བ་སྣ་
ཚོགས་ལས་གྲུབ་པ་ཡིན་ཞིང༌། དཔེར་ན། དཔལ་འབྱོར་གྱི་འབྲེལ་བ་དང༌།
ཆབ་སྲིད་ཀྱི་འབྲེལ་བ། ཏང་ཤོག་བར་གྱི་འབྲེལ་བ། རིག་གནས་ཀྱི་འབྲེལ་བ།
407



མི་རིགས་ཀྱི་འབྲེལ་བ། ས་ཁུལ་གྱི་འབྲེལ་བ། ཁྱིམ་ཚང་གི་འབྲེལ་བ་སོགས་
ཡིན་པ་དང་། འབྲེལ་བ་དེ་དག་ཚང་མ་ནི་མི་དང་མིའི་དབར་གྱི་འབྲེལ་བ་ཞིག་
ཡིན། དེར་བརྟེན་མི་ནི་སྤྱི་ཚོགས་འབྲེལ་བའི་སྤྱི་བསྡོམས་ཡིན་ཞེས་པའི་རྒྱུ་
མཚན་ཡང་དེ་ཡིན། དེས་ན་སྤྱི་ཚོགས་ཀྱི་འཚོ་བ་དེ་བསྐྱར་དུ་བརྩམས་ཆོས་
ནང་ནས་མངོན་གསལ་དོད་པོས་མཚོན་པ་དང་སྤྱི་ཚོགས་ཀྱི་འཕེལ་ཕྱོགས་
དངོས་དེ་མཚོན་པར་བྱེད་རྒྱུར་མི་སྣ་འདྲ་མིན་སྣ་ཚོགས་ཀྱི་བསམ་ཚུལ་དང་མི་
སྣའི་བརྩེ་དུང༌། མི་སྣའི་སེམས་ཁམས། མི་སྣའི་གཤིས་རྒྱུད། མི་སྣའི་ལས་
དབང་དང་། མི་སྣའི་འབྲེལ་བ་སོགས་རྩོམ་འབྲི་བྱ་རྒྱུ་དེ་ཡིན། དཔེར་ན་
《གཙུག་གཡུ་》ཞེས་པའི་བརྩམས་སྒྲུང་རིང་གྲས་དེའི་ནང་སྤྱི་ཚོགས་རྙིང་པར་
གྲོང་ཁྱེར་ལྷ་ སའི་ནང་ གནས་བབས་མི་འདྲ་བའི་མི་རྣམས་ཀྱི་ཕན་ཚུན་གྱི་
འབྲེལ་བ་དང་རང་སོ་སོའི་བསམ་བློའི་འདུ་ཤེས་འཛིན་སྟངས་དང་སྤྱི་ཚོགས་ཀྱི་
འཕེལ་ཕྱོགས་དེ་མཚོན་པར་བྱས་ཡོད་པ་དང་དེ་དག་ནི་གནས་བབས་མི་འདྲ་
བའི་མི་སྣའི་གཤིས་སྤྱོད་དང་མི་སྣའི་ལས་དབང་དང༌། མི་དང་མིའི་དབར་གྱི་
འབྲེལ་བའི་ཐོག་ནས་ཚུར་སྣང་བྱས་ཡོད་པ་རེད། 《གཙུག་གཡུ་》ཞེས་པའི་
ནང་མི་སྣ་མང་པོ་ཞིག་གི་གཟུགས་བརྙན་ལ་བརྟེན་ནས་སྐབས་དེའི་སྤྱི་ཚོགས་
ཀྱི་འཚོ་བ་དངོས་དེ་ཚུར་སྣང་བྱས་པ་དང་། གལ་སྲིད་བརྩམ་སྒྲུང་དེའི་ནང་གི་
མི་སྣ་དཔལ་ལྡན་དང་བདེ་སྐྱིད། ཡེ་ཤེས་མཁའ་འགྲོ། སྐུ་ངོ་མདའ་དཔོན།
ས་དབང་ཆེན་མོ་སོགས་ཀྱི་གཟུགས་བརྙན་བསྐྲུན་མེད་ཚེ་སྐབས་དེའི་སྤྱི་ཚོགས་
ཀྱི་འཚོ་བ་དངོས་དེ་ཚུར་སྣང་བྱེད་མི་ཐུབ་ལ་བསམ་བློ་ཡང་གཏོང་ཐབས་བྲལ་
བ་ཞིག་རེད། རྩོམ་རིག་གི་བརྩམས་ཆོས་ཤིག་ཡིན་ཕྱིན་དེས་མི་རྣམས་ཀྱི་
སེམས་ཁམས་སུ་ཡུན་རིང་གནས་ཐུབ་མིན་དང་དུས་ཡུན་རིང་པོའི་ནང་དུ་
ནུས་པ་ཐོན་ཐུབ་མིན་གྱི་འགག་རྩའི་གནད་དོན་ནི་སྒྱུ་རྩལ་གྱི་གཟུགས་བརྙན་
དེ་དག་ལ་མི་རིགས་ཀྱི་ཁྱད་ཆོས་ལྡན་ཞིང་དུས་རབས་ཀྱི་སྙིང་སྟོབས་མཚོན་པ་
408



དང་སྤྱི་ཚོགས་ཀྱི་བསམ་བློའི་དོན་སྙིང་ལྡན་པའི་དཔེ་མཚོན་གྱི་གཟུགས་བརྙན་
གསར་བསྐྲུན་བྱེད་རྒྱུ་དེ་ཡིན། དཔེར་ན་《 གླིང་གེ་སར་རྒྱལ་པོའི་སྒྲུང་》ལ་
གནའ་རབས་དང་དེང་རབས། རང་རྒྱལ་དང་ཕྱི་རྒྱལ་དུས་རབས་རིམ་བྱུང་
དང་ལོ་རྒྱུས་ཀྱི་ཆུ་རྒྱུན་རིང་པོའི་ནང་དུ་མི་རྣམས་ཀྱིས་དགའ་ཞེན་དང་སྤྲོ་
སེམས་རབ་ཏུ་འཕེལ་ཐུབ་པའི་རྒྱུ་རྐྱེན་གཙོ་བོ་ཞིག་ནི་བརྩམས་སྒྲུང་དེའི་ནང་
དུ་ལྷ་ཡུལ་ནས་མི་ཡུལ་དང་ཀླུ་ཡུལ་ནས་དམྱལ་བ་སོགས་ཀྱི་ནང་དུ་མཚན་ཡོད་
ལ་ཐོབ་ཐང་ཡོད་པའི་མི་སྣའི་གཟུགས་བརྙན་སུམ་སྟོང་ལྷག་ཙམ་ཞིག་གསར་
བསྐྲུན་བྱས་ཡོད། 《གླིང་གེ་སར་རྒྱལ་པོའི་སྒྲུང་》ཁྱོན་ཡོངས་ཀྱི་གནས་ཚུལ་ད་
དུང་ང་ཚོས་ཤེས་རྟོགས་བྱེད་ཐུབ་མེད་པ་མ་ཟད་བརྩམས་སྒྲུང་ཁྱོན་ཡོངས་ཀྱི་
ནང་དུ་སྒྱུ་རྩལ་གྱི་གཟུགས་བརྙན་ཁྱོན་བསྡོམས་ཅི་ཙམ་གསར་བསྐྲུན་བྱས་ཡོད་
མེད་ནི་དེ་བས་ཀྱང་ཤེས་རྟོགས་བྱེད་ཐུབ་མེད། ད་ལམ་ཕྱོགས་བསྒྲིགས་བྱས་
ཟིན་པའི་གནས་ཚུལ་ལ་བལྟས་ཚེ་སྒྱུ་རྩལ་གྱི་གཟུགས་བརྙན་དེ་ད་ལྟའི་གྲངས་
ཚད་ལས་བརྒལ་རྒྱུ་ཡིན་པ་ནི་གདོན་མི་ཟའོ། །དཔེར་ན་《མོན་གླིང་གཡུལ་
འགྱེད་》དང་《 འཇང་གླིང་གཡུལ་འགྱེད་》སོགས་ཀྱི་ནང་དུ་མི་སྣ་དངོས་སུ་
ཐོན་པ་ཉི་བརྒྱ་ལྷག་ཙམ་ཡོད་པ་དང་《གྲུ་གུའི་གོ་རྫོང་》ཞེས་པའི་ནང་དུ་མི་སྣ་
ཆིག་སྟོང་ལྷག་ཙམ་ཞིག་གི་གཟུགས་བརྙན་གསར་བསྐྲུན་བྱས་ཡོད་པ་རེད།
《གླིང་གེ་སར་རྒྱལ་པོའི་སྒྲུང་》ནང་གི་སྒྱུ་རྩལ་གྱི་གཟུགས་བརྙན་དེ་དག་སྤྱིར་
མི་འདྲ་བ་ཁག་གསུམ་དུ་དབྱེ་ཆོག་པ་སྟེ། གཅིག ལྷ་ཀླུ་གཉན་བཙན་སོགས་
ཀྱི་གཟུགས་ བརྙན་དེ་ དག་ ཡིན་ ཞིང་ གཟུགས་བརྙན་དེ་ རིགས་ ནི་ མཐོན་
འཕགས་གཤམ་གནོན་གྱི་ཚུལ་བཞིན་འགྲོ་བ་རྣམས་ཀྱི་ལས་དབང་ལ་ཁ་ལོ་
བསྒྱུར་ཞིང་འདས་ཟིན་པ་དང་ད་ལྟ་དང་མ་འོངས་པའི་གནས་ཚུལ་མཐའ་དག་
རྟོགས་ཐུབ་ཀྱི་ཡོད། བརྩམས་སྒྲུང་ནང་དུ་སྒྱུ་རྩལ་གྱི་གཟུགས་བརྙན་དེ་རིགས་
ཀྱི་བྱ་སྤྱོད་འབྲི་སྐབས་བབ་བརླིང་ལྡན་པ་དང༌། ཚིག་སྦྱོར་སྙན་ཞིང་བརྗིད་
409



ཉམས་ལྡན་པ། བསྔགས་བརྗོད་ཕུན་སུམ་ཚོགས་པ་སོགས་སྤྱིར་གཏན་འཁེལ་
བའི་རྣམ་གཞག་གཅིག་ཏུ་གྲུབ་ཡོད་པར་བརྟེན་གཟུགས་བརྙན་དེ་རིགས་ལ་
ལྷའི་སྤྱི་ཡོངས་ཀྱི་རང་བཞིན་ཆེས་ཆེར་ལྡན་པ་ལས་བྱེ་བྲག་གི་རང་བཞིན་ཉུང་
ལ་འཚོ་བའི་ཉམས་འགྱུར་དང་རྒྱང་ཐག་རིང་ཞིང་མི་རྣམས་ལ་དད་སེམས་སྐྱེས་
པ་ལས་མཇལ་མི་ཐུབ་པ་དང་གོ་བ་ཙམ་ལས་ཤེས་རྟོགས་བྱེད་མི་ཐུབ་པ་ལྟ་བུའི་
ཚོར་སྣང་ཞིག་སྐྱེ་གི་ཡོད་པ་རེད། གཉིས། བདུད་རྒྱལ་གྱིས་གཙོ་བོར་བྱས་
པའི་འདྲེ་དང་དེ་མིན་བདུད་ དང་བདུད་བློན་དང་བདུད་ཀྱི་ དམག་ དཔོན་
སོགས་ཡིན་ལ་དེ་དག་གི་ནང་དུ་ཡང་ཁྱད་ཆོས་མི་འདྲ་བ་གཉིས་ཡོད་པ་སྟེ།
《བདུད་འདུལ་》ནང་གི་བདུད་རྒྱལ་ཀླུ་བཙན་ལྟ་བུར་བདུད་ཀྱི་རང་བཞིན་
ལྡན་པ་ལས་མིའི་ཁྱད་ཆོས་ཀྱི་རང་བཞིན་ལྡན་མེད་པ་དང༌། 《 ཧོར་གླིང་
གཡུལ་འགྱེད་》ནང་གི་གུ་དཀར་རྒྱལ་པོ་དང་གུ་ནག་རྒྱལ་པོ་དང་གུ་སེར་རྒྱལ་
པོ་སོགས་བརྩམས་ སྒྲུང་གི་ནང་དུ་དེ་དག་བདུད་ཀྱི་སྤྲུལ་པ་ཡིན་ཟེར་ནན་
བཤད་ཡང་སེ་བྱས་ཡོད་རུང་ཁོ་ཚོའི་བྱ་སྤྱོད་རྩོམ་འབྲི་བྱེད་པའི་སྐབས་དོན་
དངོས་རྩོམ་འབྲི་བྱེད་པའི་བྱེད་ཐབས་སྤྱད་ཡོད་རྐྱེན་འཚོ་བའི་དངོས་ཡོད་རང་
བཞིན་དང་ཐག་ཉེ་བ་མ་ཟད། འཚོ་བའི་ཉམས་འགྱུར་གཏིང་ཟབ་པོ་ཞིག་
ལྡན་ཡོད་པ་རེད། གསུམ། གེ་སར་རྒྱལ་པོས་གཙོ་བྱས་པའི་བོད་རིགས་ཀྱི་
དཔེ་མཚོན་གཟུགས་བརྙན་དེ་དག་ཡིན་ཞིང་ཁོ་ཚོ་ནི་འཇིག་རྟེན་མི་ཡུལ་དུ་
འཚོ་གནས་བྱས་ཤིང་ཤ་ཁྲག་ལྡན་པའི་མི་སྣའི་གཟུགས་བརྙན་ཡིན་ལ་བརྩམས་
སྒྲུང་ཁྱོན་ཡོངས་ཀྱི་ནང་དུ་ཆེས་གལ་ཆེ་བའི་གནས་བབས་བཟུང་ཡོད་པ་མ་
ཟད། སྒྱུ་རྩལ་གཟུགས་བརྙན་གསར་བསྐྲུན་བྱ་རྒྱུའི་ཐད་གྲུབ་འབྲས་ཁྱད་དུ་
འཕགས་པ་ཐོབ་ཡོད། གཟུགས་བརྙན་དེ་རིགས་ཡང་སྤྱིར་མི་འདྲ་བ་ཁག་
གསུམ་དུ་དབྱེ་ཆོག་པ་སྟེ།
_གླིང་གེ་སར་རྒྱལ་པོས་གཙོ་བྱས་པའི་གླིང་རྒྱལ་གྱི་དཔའ་བོ་སུམ་ཅུ་
410/



དང་དཔའ་མོ་སུམ་ཅུ་དང༌། དེ་མིན་དཔའ་མཛངས་ལྡན་ ལ་ དམག་རྒྱག་
མཁས་པ་དང་། སྤྱང་གྲུང་དོད་ལ་བློ་གྲོས་ལྡན་པའི་དཔའ་བོ་དང་སྡེ་ཤོག་འགོ་
གཙོ་སོགས་ཀྱི་གཟུགས་བརྙན་དེ་དག་ཡིན། །
2)ལས་རིགས་ཁག་མི་འདྲ་བ་བྱེད་མཁན་གྱི་གཤམ་འོག་མང་ཚོགས་ཀྱི་
གཟུགས་བརྙན་དེ་དག་ཡིན་ཞིང་དེའི་ནང་དུ་འབྲོག་པ་དང་ཞིང་པ། བྲན་
གཡོག་དང་མོ་པ། སྐར་རྩིས་པ། སྒོམ་ཆེན་པ། སྨན་པ། བཟོ་རིགས་བྱེད་
མཁན་དང་། སྤྲང་པོ་དང་འཁྱམས་པོ་སོགས་གང་ལྟར་བོད་རིགས་ཀྱི་གནའ་
བོའི་སྤྱི་ཚོགས་ནང་གནས་པའི་མི་འདྲ་མིན་སྣ་ཚོགས་ཀྱི་གཟུགས་བརྙན་རྣམས་
བརྩམས་སྒྲུང་དེའི་ནང་དུ་སྤྱིར་ཆ་ཚང་བར་གསལ་མཚོན་བྱས་ཡོད་པ་རེད། །
3 ཁྲོ་ཐུང་གིས་གཙོ་བྱས་པའི་མགོ་གཉིས་མའི་མི་སྣའི་གཟུགས་བརྙན་
དེ་དག་ཡིན་ཞིང་མི་སྣ་དེ་གྲས་ཧ་ཅང་ཉུང་ངུ་ཞིག་ཡིན་རུང་བརྩམས་སྒྲུང་ཁྱོན་
ཡོངས་ཀྱི་ནང་དུ་གནས་ཡོད་པ་མ་ཟད། ཡིག་ཚོགས་ཀྱང་ཧ་ཅང་མང་པོ་
བཟུང་ཡོད་པ་རེད་ལ་སྒྱུ་རྩལ་གྱི་སྒྲིག་བཀོད་བྱེད་སྟངས་ངོས་ནས་བརྗོད་ཚེ་མི་
སྣ་དེ་རིགས་ཀྱི་བྱ་སྤྱོད་དེས་བརྩམས་སྒྲུང་གི་བྱུང་རིམ་འཕེལ་རྒྱས་གཏོང་བ་
དང༌། བརྩམས་སྒྲུང་གི་དཔེ་དེབ་གོང་འོག་འབྲེལ་མཐུད་བྱེད་རྒྱུར་ཆེས་གལ་
ཆེ་བའི་ནུས་པ་ཐོན་ཡོད་པ་རེད། དེས་ན་མི་སྣ་དེ་དག་གི་གཟུགས་བརྙན་ཐོག་
ཏུ་དུས་རབས་ཀྱི་སྙིང་སྟོབས་དང་མི་རིགས་ཀྱི་སེམས་ཁམས་དང་ཁྱད་ཆོས་
བཙོ་སྦྱངས་བྱས་ཡོད་པ་མ་ཟད། སྤྱི་ཚོགས་འཚོ་བའི་ནང་གི་ཡར་ཐོན་དང་
དྲང་བདེན། མཛེས་དཔྱོད་ཀྱི་ལྟ་ཚུལ་དང་བྱ་སྤྱོད་མཚོན་པར་བྱས་ཡོད་པ་
དང་། བོད་རིགས་ཀྱི་ཕུགས་བསམ་དང་འདུན་པ་སོགས་མི་སྣ་དེ་དག་ལ་རེ་
བཅོལ་བྱས་ཡོད་པ་རེད། གལ་སྲིད་སྒྱུ་རྩལ་གྱི་གཟུགས་བརྙན་དེ་དག་མེད་ཚེ་
《གླིང་གེ་སར་རྒྱལ་པོའི་སྒྲུང་གཏམ་》དེ་ཡང་ཡོང་མི་ཐུབ་བོ། །
2. བརྩམས་ཆོས་ ཀྱི་བརྗོད་བྱ་དང་གྲུབ་ཆའི་ ཐད་མི་སྣས་དམིགས་
41 1



བསལ་གྱི་གནས་བབས་ཤིག་བཟུང་ཡོད་རྐྱེན་རྩོམ་འབྲི་བྱེད་པའི་གཙོ་གནད་དུ་
འཇོག་དགོས། བརྩམས་ཆོས་ཀྱི་ནང་དོན་ནི་བརྗོད་བྱ་དང་། བྱུང་རིམ་དང་།
མི་སྣ་དང་ཁོར་ཡུག་སོགས་ཀྱི་རྐྱེན་ལས་གྲུབ་པ་ཞིག་ཡིན་ལ་དེ་དག་ནི་ཕན་ཚུན་
འབྲེལ་བ་དམ་པོ་ཡོད། བརྩམས་ཆོས་མང་པོ་ཞིག་ལ་མཚོན་ན་བརྩམས་ཆོས་
ནང་གི་མི་སྣ་མེད་པར་གྱུར་ཚེ་དེ་དང་དུས་མཚུངས་བརྗོད་དོན་ཡང་མེད་པར་
གྱུར་འགྲོ་རྒྱུ་རེད། ཀྲོའུ་ཨེན་ལའེ་ཡིས་“ གཟུགས་བརྙན་བརྒྱུད་ཚེ་གཞི་ནས་
བསམ་བློ་མཚོན་པར་བྱེད་ཐུབ་” ཅེས་གསུངས། མི་རྣམས་ཀྱི་རྒྱུན་གཏན་དུ་
“ བརྗོད་བྱ་གཙོ་བོ་རྩོམ་ཡིག་གི་བླ་སྲོག་” ལྟ་བུ་ཡིན་ཞེས་བརྗོད་དོན་གཙོ་བོའི་
གལ་ཆེའི་རང་བཞིན་གསལ་བཤད་བྱེད་ཀྱི་ཡོད་ལ། ཕུལ་བྱུང་གི་བརྩམས་ཆོས་
ཤིག་ཡིན་ཕྱིན་བརྩམས་ཆོས་དེས་མི་རྣམས་ཀྱི་བློ་སྒོ་ཕྱེ་ནས་བསམ་བློ་ཟབ་མོ་
འཁོར་ཐུབ་པ་ཞིག་ཡོང་ཐུབ་ཐབས་བྱེད་པ་མ་ཟད། རྩོམ་པ་པོས་འཚོ་བར་
གདེང་འཇོག་དང་ངོས་འཛིན་ གྱི་འདུན་པ་དེ་ཡང་མངོན་གསལ་དོད་པོས་
མཚོན་པར་བྱེད་ཀྱི་ཡོད་ལ། བརྩམས་ཆོས་ཀྱི་དམིགས་བསལ་རང་བཞིན་ཁོ་
ནས་དོན་བརྗོད་བརྩམས་ཆོས་ཀྱི་བརྗོད་དོན་གཙོ་བོ་ནི་གསོན་ཉམས་ལྡན་པའི་
མི་སྣའི་གཟུགས་བརྙན་ལས་གསལ་དགོས་པ་དང་མི་སྣའི་བསམ་བློ་དང་གཤིས་
སྤྱོད། ལས་དབང་སོགས་རྩོམ་འབྲི་བྱ་རྒྱུ་དང་ཁ་བྲལ་ཐབས་མེད་པ་ཞིག་ཡིན་
ནོ། ། །
-
གཉིས་པ། བརྩམས་ཆོས་ཀྱི་ཁོར་ཡུག་སྐོར། །
མི་སྣ་ནི་ཁེར་རྐྱང་དུ་རང་གར་གནས་ཐུབ་པ་ཞིག་མ་ཡིན་པར་མི་སྣ་ནི་
ག་དུས་ཡིན་རུང་ཁོར་ཡུག་ངེས་ཅན་ཞིག་གི་ནང་དུ་འཚོ་གནས་བྱེད་ཀྱི་ཡོད།
ཁོར་ཡུག་ཅེས་པ་ལ་སྤྱི་ཚོགས་ཀྱི་ཁོར་ཡུག་དང་རང་བྱུང་གི་ཁོར་ཡུག་གཉིས་
འདུས་ཡོད་པ་དང༌། སྤྱི་ཚོགས་ཀྱི་ཁོར་ཡུག་ཅེས་པ་ནི་མི་སྣ་འཚོ་བར་བྱེད་པའི་
412



སྤྱི་ཚོགས་ཀྱི་ལོ་རྒྱུས་ཆ་རྐྱེན་ཁྱད་པར་བ་དེ་དང་མི་སྣར་བརྟེན་ཞིང་འབྲེལ་བ་
ལས་བྱུང་བའི་སྣོད་དང་བཅུད་ཀྱི་འཇིག་རྟེན་ཁྱད་པར་བ། ཡུལ་སྲོལ་གོམས་
གཤིས་ཁྱད་པར་བ། དེ་མིན་མི་སྣའི་བྱ་འགུལ་དང་མི་སྣའི་ཕན་ཚུན་འབྲེལ་བ་
ལས་ཡོངས་སུ་གྲུབ་པའི་སྤྱི་ཚོགས་ཀྱི་སྣང་ཡུལ་དངོས་ལ་བརྟེན་པ་ཡིན་ནོ། །
རང་བྱུང་གི་ཁོར་ཡུག་ཅེས་པ་ནི་མི་སྣས་བྱ་འགུལ་བྱེད་པ་ལ་བརྟེན་ནས་
གྲུབ་པའི་རང་བྱུང་གི་ཆ་རྐྱེན་དང་། རང་བྱུང་གི་ནམ་ཟླ་དང་རང་བྱུང་གི་ཡུལ་
ལྗོངས། རང་བྱུང་གི་སྣང་ཡུལ་བཅས་ལ་བསྟན་པ་ཡིན། མི་སྣ་ནི་ཁོར་ཡུག་
ངེས་ཅན་ཞིག་གི་ནང་དུ་འཚོ་བ་ལས་རང་ཉིད་ཧྲེང་ཧྲེང་ དུ་ གནས་ཐབས་
གཏན་ནས་མེད། ཁོར་ཡུག་མེད་ན་མི་སྣར་བྱ་འགུལ་བྱ་ཡུལ་མེད་པ་དང་མི་
སྣའི་བསམ་པའི་རང་བཞིན་འགྲུབ་བྱེད་ཀྱི་སྤྱི་ཚོགས་ཀྱི་འབྱུང་ཁུངས་རྙེད་ཐུབ་
ཀྱི་མེད། མི་སྣ་ངེས་ཅན་ཞིག་ཡིན་ན་དེ་ཁོར་ཡུག་ངེས་ཅན་ཞིག་དང་རྟེན་
འབྱུང་གི་འབྲེལ་བ་ཡོད་ངེས་པ་དང་། མི་སྣའི་བསམ་པའི་རང་བཞིན་ངེས་
ཅན་ཞིག་ཡིན་ན་རང་ཉིད་འཚོ་བར་བྱེད་པའི་ཁོར་ཡུག་གི་ཁྱད་པར་ལ་བརྟེན་
ནས་མཚོན་དགོས་པ་རེད།
མི་སྣ་དང་ ཁོར་ཡུག་ གཉིས་ནི་འབྲེལ་བ་དམ་ཟབ་ཡོད་པ་ཞིག་ཡིན།
དེའང་མི་སྣ་ནི་ཁོར་ཡུག་ངེས་ཅན་ཞིག་གི་ནང་དུ་གནས་པའི་མི་སྣ་ཡིན་པ་
དང་། ཁོར་ཡུག་ཀྱང་མི་སྣ་ངེས་ཅན་ཞིག་དང་འབྲེལ་བ་ཡོད་པའི་ཁོར་ཡུག་
ཡིན་པས་མི་སྣ་དང་ཁོར་ཡུག་ནི་ཁ་བྲལ་ཐབས་མེད་པ་ཞིག་ཡིན་ཞིང་གལ་ཏེ་མི་
སྣ་ངེས་ཅན་ཞིག་དང་ཁ་བྲལ་ཚེ་ཁོར་ཡུག་ནི་དོན་མེད་དགོས་མེད་ཅིག་ཏུ་
འགྱུར་ངེས་ཡིན་པ་དང༌། དེ་བཞིན་དམིགས་བསལ་ཁོར་ཡུག་དང་ཁ་བྲལ་ཚེ་
མི་སྣར་འགུལ་བསྐྱོད་བྱེད་སའི་ཡུལ་མེད་ལ་མི་སྣའི་གཤིས་རྒྱུད་གྲུབ་པའི་འབྱུང་
རྐྱེན་རྙེད་མི་ཐུབ་པ་མ་ཟད། མི་སྣའི་བྱ་སྤྱོད་དེ་དག་ལ་གོ་བ་ལེན་ཐབས་མེད།
དེས་ན་མི་སྣ་གནས་ཡུལ་དུ་གྱུར་པའི་ཁོ་ར་ཁོར་ཡུག་གང་འདྲ་ཡིན་ཚུལ་བསྟན་
413



དགོས་པ་ཡིན་ཞིང་དེ་ལ་སྤྱི་ཚོགས་ཀྱི་ཁོར་ཡུག་གཅིག་དང་རང་བྱུང་གི་ཁོར་
ཡུག་བཅས་གཉིས་ཡོད་པས་སྤྱི་ཚོགས་ཀྱི་ཁོར་ཡུག་གསལ་སྟོན་བྱ་རྒྱུ་ནི་དེ་བས་
ཀྱང་གལ་ཆེ་བ་ཞིག་ཡིན། སྤྱི་ཚོགས་ཀྱི་ཁོར་ཡུག་ཅེས་པ་ནི་ལོ་རྒྱུས་དུས་བབ་
ངེས་ཅན་ཞིག་གི་སྤྱི་ཚོགས་ཀྱི་འཚོ་བའི་འཕེལ་ཕྱོགས་དང་སྣང་ཚུལ་དེར་ཟེར་
བ་དང་ཞིབ་ཕྲའི་འཚོ་བའི་ཁོར་ཡུག་ཅེས་པ་ནི་མི་སྣ་དེའི་མཐའ་བསྐོར་དུ་
གནས་པའི་མི་སྣའི་བར་གྱི་འབྲེལ་བ་དང་དཔལ་འབྱོར་གྱི་ཆ་རྐྱེན། རང་བྱུང་
གི་ཁོར་ཡུག་སོགས་གཙོ་བོར་བསྟན་པ་དེ་རེད། ཁོར་ཡུག་ནི་མི་སྣར་གཞིགས་
ཏེ་བཤད་པ་ཞིག་ཡིན། མི་སྣ་མི་འདྲ་བར་ཁོར་ཡུག་ཀྱང་མི་འདྲ་བ་རེད་ཡོད་
ཅིང་བརྩམས་ཆོས་ཀྱི་ནང་དུ་བྲིས་པའི་མི་སྣ་དག་ལ་ཡང་ཁོར་ཡུག་མི་འདྲ་བ་རེ་
ཡོད་པ་དང་མི་སྣ་དེ་དག་ལོ་རྒྱུས་ཀྱི་གནས་བབས་ངེས་ཅན་ཞིག་གི་ནང་དུ་འཚོ་
གནས་བྱེད་ཀྱི་ཡོད་སྟབས་སྤྱིར་བཏང་གི་སྤྱི་ཚོགས་ཀྱི་ཁོར་ཡུག་དེ་དང་གཏན་
ནས་མི་འདྲ་བ་ཞིག་ཡིན། དེའི་རྒྱུ་མཚན་ནི་མི་སྣའི་གནས་བབས་དང༌། ལོ་
རྒྱུས་དང་ལས་གནས། ལས་དབང་སོགས་མི་འདྲ་བར་བརྟེན་ཁོ་ཚོས་འབྲེལ་
འདྲིས་བྱེད་སའི་མི་སྣའི་འབྲེལ་བ་མི་འདྲ་བ་མ་ཟད། དེ་མིན་དཔལ་འབྱོར་གྱི་
ཆ་རྐྱེན་དང་རང་བྱུང་གི་ཁོར་ཡུག་ཀྱང་མི་འདྲ་བའི་རྐྱེན་གྱིས་རེད། ཁོར་ཡུག་
ལ་ཡང་ད་དུང་དཔེ་མཚོན་གྱི་ཁོར་ཡུག་དང་སྤྱིར་བཏང་ཁོར་ཡུག་གི་དབྱེ་བ་
ཡོད་ཀྱང་དེ་དག་ཚང་མ་ནི་མི་སྣ་ལ་བརྟེན་ནས་གྲུབ་པ་དང་། མི་སྣའི་བྱ་སྤྱོད་
སྤེལ་བའི་ཕྱི་རོལ་གྱི་ཆ་རྐྱེན་ཞིག་ཡིན་པས་དེ་དག་ཚང་མ་སྤྱི་ཚོགས་ཀྱི་འཚོ་བའི་
ཁོར་ཡུག་དང་ཞིབ་ཕྲའི་འཚོ་བའི་ཁོར་ཡུག་དེ་གཅིག་གྱུར་གྱི་སྒོ་ནས་སྒྲུབ་དགོས་
པ་ཞིག་ཡིན།
གསུམ་པ། མི་སྣ་དང་ཁོར་ཡུག་གི་འབྲེལ་བའི་སྐོར།
མི་སྣ་དང་ཁོར་ཡུག་ནི་འབྲེལ་བ་དམ་ཟབ་ཡོད་ཅིང་དེ་གཉིས་ནི་ཁ་བྲལ་
414



ཐབས་གཏན་ནས་མེད། བརྩམས་ཆོས་ཀྱི་ནང་དུ་ཁོར་ཡུག་མེད་པའི་མི་སྣ་
ཞིག་ཡོད་མི་སྲིད་ལ། ཡང་མི་སྣ་མེད་པའི་ཁོར་ཡུག་ཅིག་ཡང་ཡོད་མི་སྲིད། རྒྱུ་
མཚན་ནི་དམིགས་བསལ་གྱི་མི་སྣ་དང་ཁ་བྲལ་ཚེ་ཁོར་ཡུག་དེ་ཡང་དགོས་མེད་
དང་དོན་མེད་ཅིག་ཏུ་གྱུར་འགྲོ་བ་དང༌། མི་སྣ་དེ་དམིགས་བསལ་གྱི་ཁོར་ཡུག་
དང་ཁ་བྲལ་ཚེ་མི་སྣར་འཚོ་གནས་དང་འགུལ་བསྐྱོད་བྱེད་སའི་ཡུལ་ཡང་མེད་
རྐྱེན་མི་སྣ་དང་ཁ་བྲལ་ཚེ་ ཁོར་ཡུག་ནི་ཕན་ཚུན་གཅིག་ལ་གཅིག་བརྟེན་དུ་
གནས་པ་དང་ཁ་བྲལ་ཐབས་མེད་པའི་འབྲེལ་བ་ཞིག་ཡིན།
དེ་ལྟར་རྩོམ་པ་པོས་ཁོར་ཡུག་ལེགས་པོ་ཞིག་འབྲི་ཐུབ་ཚེ་གཅིག་ནས་མི་
སྣར་ཤུགས་རྐྱེན་ཆེན་པོ་ཡོད་པ་དང་གཉིས་ནས་མི་སྣར་འགུལ་བསྐྱོད་བྱ་ཡུལ་
ལེགས་པོ་ཞིག་གསར་བསྐྲུན་བྱེད་ཐུབ་བོ། །དེ་འདྲ་ཞིག་བྱུང་ཚེ་མི་སྣའི་བྱ་སྤྱོད་
ཀྱི་འབྱུང་རྐྱེན་དང་མི་སྣའི་རང་གཤིས་གྲུབ་པའི་རྒྱུ་རྐྱེན་གསལ་མཚོན་བྱེད་ཐུབ་
པ་ཡོང་རྒྱུ་དེ་ཡིན།
ཨེན་ཀེ་སིས་མི་སྣ་དང་ཁོར་ཡུག་གི་འབྲེལ་བའི་ཐད་རྩོམ་པ་པོ་རྣམས་ལ་
“ དཔེ་མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་ཐོན་པ་བྱེད་དགོས་” ཞེས་
རེ་བ་བཏོན་གནང་ཡོད་པ་རེད་ལ་ཁོར་ཡུག་ནི་མི་སྣ་འགུལ་བསྐྱོད་བྱེད་སའི་
ཡུལ་ཁམས་ཤིག་ཡིན་ཞིང་། མི་སྣའི་བྱ་སྤྱོད་ཀྱི་འབྱུང་རྐྱེན་དང་མི་སྣའི་གཤིས་
རྒྱུད་གྲུབ་པར་ཐག་གཅོད་ཀྱི་རང་བཞིན་ལྡན་པའི་གྲུབ་ཆ་ཞིག་ཀྱང་ཡིན་ནོ།།
དེ་མིན་ཁོར་ཡུག་དང་མི་སྣ་ནི་ཕན་ཚུན་ཤུགས་རྐྱེན་ཡོད་པ་ཞིག་ཡིན་
ཞིང་དེའང་མི་སྣ་དང་ཁོར་ཡུག་གཉིས་ཕན་ཚུན་དགེ་མཚན་མེད་པའམ་ཕན་
མེད་ཀྱི་སྒོ་ནས་འབྲེལ་བ་ཡོད་པ་ཞིག་མ་ཡིན་པར་དགེ་མཚན་ལྡན་པའི་སྒོ་ནས་
ཕན་ཚུན་ཤུགས་རྐྱེན་དང་ནུས་པ་ཐོན་རེས་བྱེད་ཀྱི་ཡོད། གནད་དོན་འདིའི་
ཐད་མར་ཁེ་སི་དང་ཨེན་ཀེ་སིས་“ མི་སྣས་ཁོར་ཡུག་གསར་བསྐྲུན་བྱེད་ཐུབ་པ་
དང་འདྲ་བར་ ཁོར་ཡུག་ གིས་ ཀྱང་མི་སྣ་ གསར་བསྐྲུན་བྱེད་ཀྱི་ཡོད་” ཅེས་
415



གསུངས་པ་ལྟར་ཁོར་ཡུག་གིས་མི་སྣ་གསར་བསྐྲུན་བྱེད་ཀྱི་ཡོད་ཅེས་པ་ནི་མི་
སྣར་བྱེ་བྲག་གི་འགུལ་བསྐྱོད་བྱེད་ཡུལ་ཞིག་འབུལ་རྒྱུ་དང་། དེ་ལ་བརྟེན་ནས་
མི་སྣའི་བསམ་པ་དང་སྤྱོད་ལམ་ཁྱད་པར་བྱུང་བའི་རྒྱུ་མཚན་ཤུགས་ནས་སྟོན་
པ་དེ་ལ་ཁོར་ཡུག་གིས་མི་གསར་བཟོ་བྱེད་པ་ཟེར་ལ་དེ་དང་མཉམ་དུ་ཕྱོགས་
གཞན་ཞིག་ནས་མི་སྣའི་འཐབ་རྩོད་དངོས་བརྒྱུད་ནས་ཁོར་ཡུག་ལ་འཕོ་འགྱུར་
འབྱུང་བར་སྐུལ་འདེད་གཏོང་རྒྱུ་དེ་ལ་མིས་ཁོར་ཡུག་གསར་བཟོ་བྱེད་པ་ཟེར་
རོ། །དེ་མིན་མི་ནི་འདུ་ཤེས་ཡོད་ལ་ཧུར་བརྩོན་གྱིས་རང་སྟོབས་ནུས་པ་འདོན་
སྤེལ་བྱེད་མཁན་ཞིག་ཡིན་རྐྱེན་ཁོར་ཡུག་གི་ཆ་རྐྱེན་དང་ནུས་པ་སོགས་ལ་རང་
དབང་མེད་པའམ་གཞན་དབང་དུ་གྱུར་པའི་སྒོ་ནས་ཁས་མི་ལེན་པ་དང་མི་ནི་
ལོ་རྒྱུས་གསར་བསྐྲུན་བྱེད་མཁན་ཞིག་ཡིན་པ་མ་ཟད་ཁོར་ཡུག་གི་བདག་པོ་
ཡང་ཡིན། །
དེས་ན་མི་སྣས་ཁོར་ཡུག་གི་ཤུགས་རྐྱེན་ཁས་ལེན་པ་དང་དུས་མཚུངས་
རང་ངོས་ཀྱི་སྤྱི་ཚོགས་ལག་ལེན་སྣ་ཚོགས་བརྒྱུད་དེ་ཁོར་ཡུག་དེར་བསྒྱུར་བཀོད་
བྱེད་ཀྱི་ཡོད་པས་མི་སྣ་དང་ཁོར་ཡུག་གི་འབྲེལ་བ་ནི་རྒྱུན་ཆད་མེད་པར་འཕེལ་
རྒྱས་དང་འགྱུར་བ་འགྲོ་རྒྱུར་ཕན་ཚུན་ནུས་པ་ཐོན་རེས་བྱེད་པའི་འབྲེལ་བ་
ཞིག་ཡིན་སྙམ་མོ། །
（《 གངས་ལྗོངས་རིག་གནས་》2005ལོའི་དུས་དེབ་དང་པོའི་ཐོག་འཁོད།)
416



རྩོམ་རིག་གི་ཐོག་མའི་འབྱུང་རྩ་དང་འཕེལ་
རྒྱས་སྐོར་རགས་ཙམ་དཔྱད་པ།
དང་པོ། རྩོམ་རིག་གི་འབྱུང་རྩའི་སྐོར། །
རྩོམ་རིག་གི་ལོ་རྒྱུས་ཐོག་ཏུ་རྩོམ་རིག་དེ་ཇི་ལྟར་བྱུང་བ་ཞིག་ཡིན་པ་
དང༌། འཕེལ་རྒྱས་ཇི་ལྟར་བྱུང་བ་ཞིག་ཡིན་པ་སོགས་ནི་ཆོས་ཉིད་ཀྱི་རང་
བཞིན་ལྡན་པའི་འཕེལ་རྒྱས་ཀྱི་ལས་འགུལ་ཞིག་ཡིན་པ་མ་ཟད་ལོ་རྒྱུས་ངེས་
གཏན་ཞིག་གི་ཁོངས་སུ་གཏོགས་པ་ཞིག་ཡིན། རྩོམ་རིག་གི་ལོ་རྒྱུས་ཐོག་ཏུ་
རྩོམ་རིག་གི་འབྱུང་རྩ་དང་འཕེལ་རྒྱས་སྐོར་ལ་ལྟ་ཚུལ་མི་འདྲ་བ་སྣ་ཚོགས་ཤིག་
མཆིས་ལ་དེར་འགྲེལ་ཚུལ་ཡང་མི་འདྲ་བ་མང་པོ་བྱུང་ཡོད། དེར་བརྟེན་འདིར་
ལྟ་ཚུལ་མི་འདྲ་བ་དེ་དག་ཕན་ཚུན་གཤིབ་བསྡུར་ཞིག་བྱས་ཏེ་ཞིབ་འཇུག་བྱས་
ཚེ་རྩོམ་རིག་གི་འབྱུང་རྩ་དང་དེའི་འཕེལ་རྒྱས་ཀྱི་བརྒྱུད་རིམ་གསལ་འདོན་བྱ་
རྒྱུར་རོགས་རམ་གྱི་ནུས་པ་མི་ཆུང་བ་ཞིག་ཐོན་ཐུབ། རྩོམ་རིག་གི་འབྱུང་རྩའི་
གནད་དོན་དེ་ནི་མིའི་རིགས་ཀྱི་ཆེས་ཐོག་མའི་རྩོམ་རིག་གི་ལས་འགུལ་དང་
ཆེས་ཐོག་མའི་དཔལ་འབྱོར་དང་འབྲེལ་བ་ཡོད་པའི་གནད་དོན་ཞིག་ཡིན་ལ།
མི་རྣམས་ཀྱིས་དུས་ཚོད་རིང་པོའི་ནང་དུ་རྩོམ་རིག་གི་ཐོག་མའི་འབྱུང་རྩའི་
སྐོར་ཞིབ་དཔྱོད་སྣ་ཚོགས་བྱས་ཡོད་པ་མ་ཟད། ལྟ་ཚུལ་མི་འདྲ་བའི་རིགས་
པའི་གཞུང་ལུགས་ཀྱང་སྣ་ཚོགས་ཤིག་གྲུབ་ཡོད་པ་དེ་དག་གི་ནང་ནས་གཙོ་
བོའི་ལྟ་ཚུལ་མི་འདྲ་བ་འགའ་ཞིག་བྱུང་བ་འདི་ལྟ་སྟེ། །
417



གཅིག ལད་ཟློས་བྱས་པ་ལས་རྩོམ་རིག་བྱུང་བ་ཡིན་ཟེར།
ལད་ཟློས་བྱས་པ་ལས་རྩོམ་རིག་བྱུང་བ་ཡིན་ཞེས་པའི་ལྟ་ཚུལ་དེ་ནི་ལོ་
རྒྱུས་ཐོག་རྟག་པར་མཐོང་རྒྱུ་ཡོད་པའི་རྩོམ་རིག་གི་རྣམ་པ་ཞིག་ཡིན་ལ། ནུབ་
ཕྱོགས་རྩོམ་རིག་གི་ལོ་རྒྱུས་ཐོག་ཏུ་ལྟ་ཚུལ་དེས་ཆེས་གལ་ཆེ་བའི་གནས་བབས་
བཟུང་ཡོད། གནའ་བོའི་ཞི་ལ་ཡི་མཚན་ཉིད་རིག་པ་མཁས་ཅན་ད་མོ་ཁེ་ལི་ཐི་
སིས་ལྟ་ཚུལ་དེ་གསལ་པོར་བཏོན་ཡོད་པ་རེད། ཁོང་གིས་““ ཆེས་གལ་ཆེ་བའི་
ལས་ཀ་འགའ་ཞིག་ང་ཚོས་དུད་འགྲོར་ལད་ཟློས་བྱས་པ་མ་ཟད། དུད་འགྲོར་
སློབ་སྦྱོང་བྱེད་དགོས་པ་ཞིག་ཡིན། མི་རྣམས་ཀྱིས་ཕྱེ་མ་ལེབ་ལས་རས་འཐག་
དང་གོས་ཚེམས་སྟངས་ཤེས་པ་དང༌། བྱ་ཁུག་རྟ་ནས་ཁང་པ་བཟོ་སྟངས་ཤེས་
པ། ངང་པ་དང་བྱ་རི་སྐྱེགས་སོགས་གཞས་གཏོང་མཁན་ནས་ང་ཚོས་གཞས་
གཏོང་སྟངས་ཤེས་པ་རེད་” ཅེས་དང་“ མིའི་སྐད་བརྡ་ནི་རང་བྱུང་ཁམས་ཀྱི་
འགྱུར་ཁུག་ལ་ལད་ཟློས་བྱས་པ་ཡིན་ལ་སྒྲ་དབྱངས་ནི་རླུང་གི་ལད་ཟློས་ཡིན་
ཞེས་གསུངས། དེའི་རྗེས་སུ་ཡ་ལི་ཧྲི་ཏོ་ཏེ་ཡིས་མཛད་པའི་《 སྙན་ངག་རིག་
པ་》ཞེས་པའི་ནང་དུ་མུ་མཐུད་རིག་པས་ཁུངས་སྐྱེལ་བྱས་ཡོད་པ་སྟེ་“ ལད་
ཟློས་ཀྱི་ནུས་པ་ནི་མི་རྣམས་ཀྱི་ལྷན་སྐྱེས་ཀྱི་ཤེས་པ་ལས་བྱུང་བ་དང་། མིས་
ཐོག་མར་སློབ་སྦྱོང་བྱེད་པ་དེའང་ལད་ཟློས་ཀྱི་གོ་རིམ་ཞིག་ཡིན། ལད་ཟློས་དེ་
མིའི་ལྷན་སྐྱེས་ཀྱི་ཤེས་པ་ཞིག་ཡིན་པའི་ཆ་ནས་བཤད་ན་ཆུང་བའི་དུས་ནས་
མངོན་པར་མཚོན་བཞིན་ཡོད་” ཅེས་དང་“ སྤྱིར་བཏང་ནས་བཤད་ན། སྙན་
ངག་གི་འབྱུང་རྩ་ནི་རྒྱུ་རྐྱེན་གཉིས་ལས་གྲུབ་ཡོད་པ་དང་། དེ་དག་ནི་མི་རྣམས་
ཀྱི་རང་བཞིན་ལས་བྱུང་བ་ཡིན།” རྒྱུ་རྐྱེན་དེ་གཉིས་ལས་“ གཅིག་ནི་ལད་
ཟློས་དང་། གཉིས་ནི་སྒྲ་གདངས་ཀྱི་ཚོར་བ་དང་དལ་ལྷོད་ཀྱི་ཚོར་བ་དེ་ཡིན།”
དེ་དག་ནི་མིའི་རང་བཞིན་ལས་བྱུང་བ་ཞིག་ཡིན། མི་འདྲ་བའི་ས་ནི་དབྱིབས་
བཟོའི་སྒྱུ་རྩལ་ནི་“ ཚོས་མདོག་དང་བཟོ་ལྟར་ལད་ཟློས་བྱས་པ་དང་” རོལ་མོ་
418



ནི་“ སྐད་ གདངས་ལ་ལད་ཟློས་བྱས་པ།” སྙན་ངག་ནི་“ སྐད་ཆ་དང་སྒྲ་
གདངས་དལ་ལྷོད་ལ་ལད་ཟློས་བྱས་པ་ཞིག་ཡིན་” ཞེས་གསུངས་པ་དེ་དག་
ལས་རྩོམ་རིག་གི་འབྱུང་རྩ་ནི་ལད་ཟློས་ཡིན་ཞིང༌། དེ་ཡང་རང་བྱུང་ཁམས་ལ་
ལད་ཟློས་བྱས་ནས་བྱུང་བ་ཞིག་ཡིན་ཞེས་པ་དེར་རྒྱུ་མཚན་ངེས་ཅན་ལྡན་ཡོད་
དེ། གནའ་རབས་ཀྱི་རྩོམ་རིག་དེ་དག་ལ་ལད་ཟློས་ཀྱི་རང་བཞིན་ཡོད་པ་མ་
ཟད། འཕེལ་རྒྱས་ཆེ་ཆེར་ཕྱིན་ཡོད་པའི་དེ་རིང་ཡང་སྒྱུ་རྩལ་འགའ་རེར་ལད་
ཟློས་ཀྱི་རང་བཞིན་ཡོད་པ་ཞིག་ཡིན། ཡིན་ནའང་ཡ་ལི་ཧྲི་ཏོ་ཏེ་ཡིས་ལད་ཟློས་
བྱེད་པ་ནི་ལྷན་སྐྱེས་ཀྱི་ཤེས་པ་ལས་བྱུང་བ་ཡིན་ཟེར་འགྲེལ་བཤད་བྱས་པ་ལས་
ལད་ཟློས་ནི་མི་རྣམས་ཀྱི་ཐོག་མའི་ལག་ལེན་དང་ཐོན་སྐྱེད་ངལ་རྩོལ་ལས་བྱུང་
བ་ཞིག་ཡིན་པའི་སྐོར་དང་འབྲེལ་བ་བྱས་མེད་པ་རེད།
གཉིས། རྩེད་འཇོ་ལས་རྩོམ་རིག་བྱུང་བ་ཡིན་ཟེར་བ།
རྩེད་མོ་ལས་རྩོམ་རིག་བྱུང་བ་ཡིན་ཟེར་བའི་ལྟ་བ་འདི་ཐོག་མར་དུས་
རབས་བཅོ་བརྒྱད་པའི་སྐབས་འཇར་མན་གྱི་མཁས་པ་ཁང་དཱ་ཞེས་པས་བཏོན་
ཞིང་ཁང་དཱ་ཡི་ལྟ་བ་ལྟར་ན། རྩོམ་རིག་སྒྱུ་རྩལ་ནི་ཡིད་སྤྲོས་ཀྱི་ནུས་པ་ལས་
བྱུང་བའི་རང་དབང་གི་བྱ་འགུལ་ཞིག་ཡིན་པ་དང་། སྙན་ངག་ནི་“ ཡིད་སྤྲོས་
ནུས་པའི་རང་དབང་གི་རྩེད་མོ་ཡིན།” “ རོལ་མོ་ནི་ཚོར་ཤེས་ཀྱི་རྩེད་མོའི་སྒྱུ་
རྩལ་ཞིག་ཡིན། ” སྒྱུ་རྩལ་དེ་ རང་དབང་ལྡན་པ་ཞིག་ཡིན་པར་འདོད་ལ།
དེའི་ཆ་ནས་སྒྱུ་རྩལ་དང་རྩེད་མོ་གཉིས་ལ་མཚུངས་ཆོས་ངེས་ཅན་ཞིག་ཡོད་
པར་སེམས་ཏེ། སྒྱུ་རྩལ་ནི་རྩེད་མོ་ལས་བྱུང་ཞིང་སྒྱུ་རྩལ་དང་རྩེད་མོ་གཉིས་
ཀས་མི་ལ་བདེ་བ་སྟེར་ཐུབ་པ་དེ་རེད། ཕྱིས་སུ་འཇར་མན་གྱི་ཞི་ལོ་ཟེར་བ་དང་
དབྱིན་ཇིའི་མཁས་པ་ སི་པིང་སེ་རྣམ་གཉིས་ཀྱིས་ལྟ་བ་དེ་འཛིན་སྐྱོང་དང་
འཕེལ་རྒྱས་སུ་བཏང་ནས་གྲུབ་མཐའ་ཞིག་ཆགས་པ་དང༌། གྲུབ་མཐའ་འདིའི་
ལྟ་བ་གཙོ་བོ་ནི། སྒྱུ་རྩལ་གྱི་ཐོག་མའི་འབྱུང་ཁུངས་རྩེད་མོ་ཡིན་པར་འདོད།
419



དེས་ནུབ་ཕྱོགས་ཀྱི་རྩོམ་རིག་ལོ་རྒྱུས་ཐོག་ཏུ་ཤུགས་རྐྱེན་གཏིང་ཟབ་བཞག་
ཡོད། ཞི་ལ་ཡིས་ལད་ཟློས་ཀྱི་གྲུབ་ཆ་ནི་མེད་ན་མི་འགྲིག་པའི་གྲུབ་ཆ་ངེས་ཅན་
ཞིག་ཡིན་རུང་རྩོམ་རིག་སྒྱུ་རྩལ་འབྱུང་བའི་ནུས་པ་དངོས་དེ་མ་ཡིན། ལད་
ཟློས་ཀྱི་རྒྱབ་ཕྱོགས་སུ་ད་དུང་ནུས་པ་སྔ་མ་ཞིག་ཡོད་པ་སྟེ། རྩེད་འཇོ་ཡིན།
དེར་བརྟེན་སྒྱུ་རྩལ་འབྱུང་བའི་ནུས་པ་གཙོ་བོ་དེ་རྩེད་འཇོ་ཡིན། རྩེད་འཇོ་ལ་
བརྟེན་ནས་རྩོམ་རིག་བྱུང་བ་ཞིག་ཡིན། མི་རྣམས་དུད་འགྲོའི་ཁོངས་ལས་ཁ་
བྲལ་རྗེས་མཛེས་རྒྱན་དང་རྩེད་འཇོ་ལ་དགའ་བ་ནི་རྩོམ་རིག་འབྱུང་བའི་གཞི་
དེ་ཡིན་པར་འདོད། བརྗོད་ཚུལ་དེ་རིགས་ནི་ཕལ་ཆེ་བ་དངོས་ཁམས་རིག་པ་
དང་སེམས་ཁམས་རིག་པའི་ཕྱོགས་ནས་ཞིབ་འཇུག་བྱས་ཤིང་། གནའ་རབས་
མིའི་སྤྱི་ཚོགས་ཀྱི་ལག་ལེན་གྱིས་རྩོམ་རིག་སྒྱུ་རྩལ་ལ་ཐེབས་པའི་ཤུགས་རྐྱེན་
དང་ནུས་པར་མཐོང་ཆེན་བྱས་མེད་པ་རེད། སི་པིང་སེ་ཡིས་སྒྱུ་རྩལ་དང་རྩེད་
མོ་ཚང་མ་ནུས་ཤུགས་ལྷག་མ་ ཕྱིར་བཏོན་པའི་རྣམ་པ་ཞིག་ཡིན། མཛེས་
དཔྱོད་ཀྱི་མྱོང་ཚོར་ནི་རྩེད་མོས་བསླང་བའི་ཚོར་བ་ལས་བྱུང་བ་དང༌། རྩེད་མོ་
ནི་འཚོ་བའི་སྐྱེལ་སྟངས་ཐད་ཀྱི་དགོས་མཁོ་ལ་གཞིགས་ན་མེད་དུ་མི་རུང་བ་
ཞིག་མིན་ཕྱིར་རང་ཉིད་ཀྱི་ངོས་ནས་དམིགས་ཡུལ་གང་ཡང་མེད་པ་ཡིན་པ་
དང༌། སྒྱུ་རྩལ་གྱི་འབྱུང་ཁུངས་རྩེད་མོ་ཡིན་པར་འདོད་པ་དང་ཐ་ན་ངལ་རྩོལ་
གྱི་འབྱུང་ཁུངས་ཀྱང་རྩེད་མོ་ཡིན་པར་འདོད་དོ། །
གསུམ། ལྷ་པ་དང་མོ་པའི་ལག་ལེན་ལས་རྩོམ་རིག་བྱུང་བ་ཡིན་ཟེར་བ།
རིགས་པའི་གཞུང་ལུགས་འདི་ནི་དབྱིན་ཇིའི་མིའི་རིག་པ་མཁས་ཅན་
ཨད་ད་ཧ་ཐ་ལ་ཡིས་བཏོན་གནང་བ་དང༌། དེ་རྗེས་མཁས་པ་ཁག་གཅིག་གིས་
རྒྱབ་སྐྱོར་བྱས་ཡོད་པ་རེད། ཁོ་ཚོའི་ངོས་འཛིན་དུ་མིའི་རིགས་ཀྱི་ཆེས་ཐོག་
མའི་རྩོམ་རིག་སྒྱུ་རྩལ་ནི་གནའ་རབས་ལྷ་འབེབས་མཁན་གྱི་ལག་ལེན་ནང་
ནས་བྱུང་བ་ཞིག་ཡིན་ཞེས་བརྗོད། སྐབས་དེར་མི་རྣམས་ཀྱིས་རང་བྱུང་ཁོར་
420



4
ཡུག་དང་རང་གི་འཚོ་བ་དང་བདེ་འཇགས་ཀྱི་ཆེད་དུ་ནམ་ཡང་གཅན་གཟན་
གཏུམ་པོ་སྣ་ཚོགས་ལ་འགོག་རྒོལ་བྱེད་དགོས་པ་དང༌། རང་བྱུང་ཁམས་ཆེན་
པོ་ཇི་ལྟར་གྲུབ་པ་དང་ཉི་ཟླ་སྐར་གསུམ། རི་ཆུ། ཆར་རླུང༌། གློག་ ཐོག་
སོགས་ལ་ངོས་འཛིན་བྱེད་ཐབས་མེད་པར། དེ་དག་ནི་མི་རྣམས་ཀྱི་བློ་ངོར་མི་
ཤོང་བའི་གསང་བ་ཞིག་ཡིན་པར་འདོད་ཅིང་ལྷ་རུ་བཀུར་ནས་མི་རྣམས་ཀྱིས་
རི་དྭགས་རྔོན་པར་འགྲོ་བ་དང་ཡང་ན་དོན་སྙིང་ལྡན་པའི་ལས་ཀ་ཅི་བྱས་ཀྱང་
རང་གི་བསམ་དོན་བདེ་བླག་ངང་འགྲུབ་པའི་ཆེད་དུ་རང་གི་བསམ་བློའི་རྒྱབ་
རྟེན་ལྷ་དེ་དག་ལ་བཅོལ་བ་དང་། ལྷ་དེ་དག་ལ་མཆོད་བསྟོད་བྱས་ན་ཐུགས་
དགྱེས་ཤིང་རང་ཉིད་ལ་གྲོགས་གཏན་བྱེད་པར་བསམ་པས། ལྷ་ལ་མཆོད་
བསྟོད་བྱེད་པའི་སྲོལ་དེ་བྱུང་བ་དང་རིམ་བཞིན་གདོད་མའི་ཆོས་ལུགས་ཀྱི་རྣམ་
པ་དེ་གྲུབ་པ་མ་ཟད། དེ་རྗེས་ཆེད་ལས་ཀྱི་ལྷ་པ་དང་མོ་པ་སོགས་བྱུང་། ལྷ་པ་
དང་མོ་པ་དེ་དག་ནི་གདོད་མའི་སྤྱི་ཚོགས་ནང་དུ་རང་བྱུང་ཁམས་ཀྱི་སྣང་ཚུལ་
ལ་འགྲེལ་བཤད་བྱེད་མཁན་དང༌། དབང་ཤུགས་ཆེ་ཤོས་སུ་གྱུར་ཅིང་ཁོ་ཚོའི་
མོ་ཚིག་དང་རི་མོ་ལྷ་འབེབས་གསོལ་བསྟོད་ཀྱི་ཆོ་ག་དང་ལག་ལེན་གྱི་ནང་ནས་
རྩོམ་རིག་བྱུང་བར་འདོད། མོ་བཤད་ནི་ཀླད་པའི་འགུལ་བསྐྱོད་ལས་ཐོན་པ་
སྟེ། རྩོམ་པ་པོའི་རྩོམ་གྱི་བསམ་གཞིགས་ལས་བྱུང་བའི་ངལ་རྩོལ་གྱི་འབྲས་བུ་
ཡིན་སྙམ་པ་དང༌། དེ་ཡིན་པའི་དབང་དུ་བཏང་ན་ཤེས་ཡོན་ཅན་གྱི་སྤྱི་ཚོགས་
འདུ་ཤེས་དང་མཛེས་འཛིན་གྱི་ལྟ་བ་དང་སྐབས་དེའི་ཐུན་མོང་གི་འདུ་ཤེས་
ཚུར་མངོན་པ་ཡིན་པས། རྩོམ་པ་པོའི་རྩོམ་རིག་འབྱུང་བར་རྨང་གཞིའམ་སྔོན་
འགྲོའི་ཆ་རྐྱེན་བསྐྲུན་པ་ཞིག་ཡིན། མར་ཁེ་སིས་《 འཇར་མན་གྱི་འདུ་ཤེས་
འཛིན་སྟངས་》ཞེས་པར་དངོས་པོའི་ངལ་རྩོལ་དང་ཀླད་པའི་ངལ་རྩོལ་རིགས་
གཉིས་བྱུང་བ་དང་མཉམ་དུ་“ དེར་བསྟུན་པའི་བསམ་བློ་བ་སྟེ། གྲྭ་པའི་ཐོག་
མའི་རྣམ་པ་བྱུང་ཞིང༌།” “ དེ་དག་ནི་གྲལ་རིམ་དེའི་དགེ་མཚན་ལྡན་ཞིང་
421



ཕྱོགས་བསྡུས་ཀྱི་ནུས་པ་ཡོད་པའི་བསམ་བློ་བ་ཞིག་ཡིན་” ཞེས་གསུངས་པ་
ལྟར་རོ། །
བཞི། ཆོས་ལུགས་ལས་རྩོམ་རིག་བྱུང་བ་ཡིན་ཟེར་བ།
མཁས་པ་ཁག་གཅིག་གིས་“ རྩོམ་རིག་སྒྱུ་རྩལ་གྱི་ཐོག་མའི་འབྱུང་རྩ་ནི་
ཆོས་ལུགས་ཀྱི་བྱེད་སྒོ་ཡིན་” ཞེས་བརྗོད། བོད་ཀྱི་སྤྱི་ཚོགས་ཀྱང་མི་རིགས་
གཞན་དང་འདྲ་བར་དུས་ཡུན་ཤིན་ཏུ་རིང་བའི་སྤྲ་མི་ནས་རིམ་བཞིན་གནའ་
རབས་ཀྱི་མི་དང་། མི་གསར་པ། ཀླ་ཀློའི་དུས་རབས། ཤེས་རྨོངས་ཀྱི་དུས་
རབས། ཤེས་རིག་ལྡན་པའི་དུས་རབས་བཅས་གདོད་མའི་སྤྱི་ཚོགས་ཀྱི་འཕེལ་
རིམ་དེ་བརྒྱུད་མྱོང་བ་དང་། རང་རེའི་མེས་པོ་རྣམས་ཀྱིས་ཤིང་ཏོག་ལ་སོགས་
པའི་མ་རྨོས་ལོ་ཏོག་ཟ་བ་དང་། གོས་སུ་ཤིང་ལོ་དང་རི་དྭགས་ཀྱི་པགས་པ་
སོགས་གྱོན་པ། སྤྱི་ཚོགས་ཀྱི་ཐོན་སྐྱེད་ཆུ་ཚད་ཧ་ཅང་དམའ་བས། རང་བྱུང་
ཁམས་ཀྱི་འགྱུར་ལྡོག་ལ་འཇིགས་སྣང་དང་བཅས་པའི་དད་པ་སྐྱེས་པར་བརྟེན།
ལྷ་ཀླུ་གཉན་བཙན་གྱི་རིགས་མང་པོ་རིམ་འཕྲོར་ཐོན་པ་དང༌། ལྷ་དེ་དག་ལ་
གསོལ་བ་སྨོན་ལམ་འདེབས་པ་དང་མཆོད་བསྟོད་བྱས་ན། དེ་དག་གིས་རང་
ཉིད་ལ་རོགས་རམ་དང་སྲུང་སྐྱོབ་བྱེད་པའི་སྨོན་འདུན་དང་ཡིད་ཆེས་སྐྱེས་པར་
བརྟེན་གདོད་མའི་ཆོས་ལུགས་དེ་བྱུང་བ་རེད། གདོད་མའི་ཆོས་ལུགས་དེ་ནི་
གདོད་མའི་མི་རྣམས་ཀྱིས་རང་བྱུང་ཁམས་ལ་འཛིན་པའི་ལྟ་བ་ཞིག་ཡིན་པ་
དང་ལྟ་བ་དེའི་རྨང་གཞིའི་ ཐོག་ནས་རང་གི་རྒྱལ་ ཕམ་ གྱི་ཉམས་མྱོང་དང་
བསླབ་བྱ་རྣམས་དང་འབྲེལ་ཏེ་རང་བྱུང་ཁམས་ཀྱི་ཆོས་ཉིད་ལ་འགྲེལ་བཤད་
བརྒྱབ་སྟབས་གདོད་མའི་རྩོམ་རིག་བྱུང་བ་རེད། སྒྲུང་དང་ལྡེའུ་གཉིས་ནི་
གདོད་མའི་ཆོས་ལུགས་མི་འདྲ་བ་གཉིས་ཡིན་ལ། ཆོས་ལུགས་མི་འདྲ་བ་དེ་
གཉིས་ཀྱི་རྨང་གཞིའི་ཐོག་ནས་གོང་འཕེལ་དུ་སོང་བའི་བོན་པོའི་ཆོས་ལུགས་
ཀྱང་བོད་གདོད་མའི་སྤྱི་ཚོགས་ཀྱི་ཆོས་ལུགས་ཤིག་རེད། དེས་འཇིག་རྟེན་
422



ཁམས་ཀྱི་ དངོས་པོ་ཡོད་ དོ་ ཅོག་ ལ་ ལྷ་ འདྲེ་ ཞུགས་ ཡོད་ པར་ འདོད་ ཅིང་།
འདོད་ཚུལ་དེ་ལ་བརྟེན་ནས་ཆུ་ལྷ་དང་། ཡུལ་ལྷ། མེ་ལྷ། རླུང་ལྷ། ལུས་ལྷ། །
ཕོ་ལྷ། དགྲ་ལྷ་སོགས་ལྷ་ཇི་སྙེད་ཅིག་ཐོན་པ་དང༌། རི་བོ་ལ་མཚོན་ན་སྲིད་པ་
ཆགས་པའི་ལྷ་དགུ་སོགས་ཡོད་པར་འདོད། དེ་དག་ནི་ཡབ་འོ་དེ་གུང་རྒྱལ་
དང༌། སྲས་ཡར་ལྷ་ཤམ་པོ། གཉན་ཆེན་ཐང་ལྷ། ཇོ་བོ་འཁྱོག་ཆེན། རྨ་
ཆེན་སྤོམ་ར། ཇོ་བོ་གཡུ་རྒྱལ། ཤེའུ་མཁའ་རི། ཞོག་ལྷ་ཕྱུག་པོ། གནོད་སྦྱིན་
གངས་བཟང་བཅས་ཡིན་ལ། དེའི་ཁར་བོད་ཀྱི་གངས་རི་དང་རྫ་རི་ཅུང་མཐོན་
པོ་ཇོ་བོ་མཆིམས་ལྷ་དང་། ཇོ་བོ་ངེས་གསུམ། ཇོ་བོ་གཡའ་སྒང་། ཇོ་བོ་ལྷ་
བཙས་བཅས་བཞི་བསྣན་པས། རྗེའི་མགུར་ལྷ་བཅུ་གསུམ་ཟེར་བ་དེ་གྲུབ་པ་
རེད། རྗེའི་མགུར་ལྷ་ཟེར་དགོས་པའི་རྒྱུ་མཚན་ནི། ལྷ་དེ་རྣམས་སྔོན་ཆད་
སུས་ཀྱང་བདག་གིར་བཟུང་མེད་པའི་བོད་རིགས་ཐུན་མོང་གིས་མཆོད་བསྟོད་
བྱེད་པའི་ལྷ་ཡིན་ནའང༌། བོད་ཡུལ་གངས་རི་རྩེ་དགུའི་ལྗོངས་འདི་རུ་རྗེ་བློན་
གྱི་ཁྱད་པར་བྱུང་བ་ནས་བཟུང༌། རྗེ་བོས་རང་གི་ཆབ་སྲིད་ཀྱི་དབང་ཤུགས་
དང་མངའ་ཐང་གི་ཆེ་བ་ལ་བརྟེན་ནས་རང་ཉིད་ལྷ་ཀླུ་གཉན་བཙན་སོགས་ཀྱི་
སྤྲུལ་པ་ཡིན་པར་རློམ་པས་རེད། །
ལྔ། རྩོམ་རིག་ནི་བརྩེ་དུང་ཚུར་སྣང་དང་བརྒྱུད་བསྒྲགས་བྱེད་པ་ལས་
བྱུང་བ་ཞིག་ཡིན་ཟེར། །
ལྟ་ཚུལ་དེ་ནི་སེམས་ཁམས་རིག་པའི་ཕྱོགས་ནས་རྩོམ་རིག་གི་སྣང་ཚུལ་
ལ་དཔྱད་ཞིབ་བྱས་པ་ཞིག་ཡིན། ཁོ་ཚོས་བརྩེ་དུང་ཚུར་སྣང་བྱ་རྒྱུ་ནི་མིའི་
རིགས་ལ་ཐོག་མ་ནས་ཡོད་པའི་རང་གཤིས་ཤིག་ཡིན་པ་དང་། དགའ་སྐྱོ་དང་།
ཁོང་ཁྲོ། སྤྲོ་བ་ལ་སོགས་ནི་མི་ཞིག་ལ་ཡོད་པའི་རང་བཞིན་དེ་ཡིན་ལ། དེ་དག་
ལ་བརྟེན་ནས་བྱུང་བའི་བརྩེ་དུང་མཚོན་པར་བྱེད་སྐབས་སྐད་སྒྲ་དེ་གླུ་དབྱངས་
ཡིན་པ་དང་། སྐད་ཆ་དེ་རྩོམ་རིག་ཡིན་པ། གཟུགས་པོའི་འགུལ་སྐྱོད་དེ་
423



ཞབས་བྲོ་ཡིན་པར་འདོད། དེར་བརྟེན་ཁོ་ཚོས་ཐོག་མའི་རྩོམ་རིག་ནི་གདོད་
མའི་མི་རྣམས་ཀྱི་བརྩེ་དུང་མཚོན་པ་ཡིན་པར་ངོས་འཛིན་བྱས་ཡོད་པ་རེད།
ད་དུང་རྩོམ་རིག་སྒྱུ་རྩལ་གྱི་འབྱུང་རྩ་ནི་མི་སྒེར་གྱི་རང་སེམས་ནང་བྱུང་བའི་
ཚོར་བ་དེ་དག་མི་གཞན་ལ་བརྒྱུད་བསྒྲགས་བྱེད་པའི་འདོད་སེམས་ལས་བྱུང་བ་
ཡིན་ཟེར། སྙན་ངག་པ་ཞའོ་ཚའེ་ཡིས་“ ཀླ་ཀློའི་དུས་ཀྱི་མི་རྣམས་ལ་ཆ་བཞག་
ན། སྒྱུ་རྩལ་ལ་སྒུལ་ཤུགས་གཅིག་ལས་མ་ངེས་ཏེ། དེ་ནི་ཁོ་ཚོས་སྒྱུ་རྩལ་གྱི་
རྣམ་པ་ལ་བརྟེན་ནས་ཕན་ཚུན་ནང་གི་ཚོར་འདུ་བརྗེ་རེས་བྱེད་པའི་དགོས་
མཁོ་དེའི་བྱེད་ནུས་ཀྱི་སྒྱུ་རྩལ་གྱི་བྱུང་བ་དང་འཕེལ་རྒྱས་ལ་སྐུལ་འདེད་ཐེབས་
པ་ཡིན་” ཞེས་གསུངས་ལ། ཐོ་ཨེར་སི་ཐའེ་ཡིས་“ མི་ཞིག་གིས་རང་ལ་མྱོང་
ཚོར་འབྱུང་བའི་ཚོར་འདུ་དེ་མི་གཞན་ཞིག་ལ་སྟོན་དགོས་ཚེ་ཐོག་མར་རང་གི་
སེམས་ཁམས་སུ་ཚོར་འདུ་དེ་ཡང་བསྐྱར་གཡོ་བར་བྱེད་ དགོས་པ་མ་ཟད།
ཕྱིའི་རྣམ་པ་མཚོན་སྟངས་ངེས་ཅན་ཞིག་ལ་བརྟེན་ནས་ཕྱིར་མཚོན་དགོས།
མཚོན་སྟངས་དེ་ལ་སྒྱུ་རྩལ་གྱི་མཚོན་སྟངས་ཟེར་” ཞེས་སྒྱུ་རྩལ་གྱི་ཐོག་མའི་
འབྱུང་གཞི་ནི་ཚོར་འདུ་དང་བརྩེ་དུང་བརྗེ་རེས་བྱེད་པའི་དགོས་མཁོ་ལས་བྱུང་
བའི་འདོད་ཚུལ་བཏོན་ཡོད་པ་རེད། །
དྲུག ངལ་རྩོལ་ལས་རྩོམ་རིག་བྱུང་བ་ཡིན།
“ངལ་རྩོལ་གྱིས་མིའི་རིགས་གསར་སྐྲུན་བྱས་པ་དང་། ངལ་རྩོལ་གྱིས་
མིའི་རིགས་ཀྱི་རྩོམ་རིག་སྒྱུ་རྩལ་གསར་སྐྲུན་བྱས་པ་རེད་” ཅེས་པ་ལྟར། འགྲོ་
བ་མིའི་སྤྱི་ཚོགས་གྲུབ་པ་དང་འཕེལ་རྒྱས་འགྲོ་བའི་གོ་རིམ་ཡོད་ཚད་ངལ་རྩོལ་
དང་ཁ་བྲལ་མི་ཐུབ་ལ། མིའི་རིགས་ཀྱི་རྩོམ་རིག་སྒྱུ་རྩལ་གྱི་བྱུང་བ་དང་འཕེལ་
བ་དེའང་ངལ་རྩོལ་དང་ཁ་བྲལ་ཐབས་མེད། བོད་རིགས་ཀྱི་རྩོམ་རིག་ཀྱང་དེ་
ལས་མ་འདས་ཏེ། 《 ཐང་ཡིག་སྡེ་ལྔ་》དང་《རྒྱལ་རབས་གསལ་བའི་མེ་
ལོང་།》《མཁས་པའི་དགའ་སྟོན་》སོགས་ནས་བོད་ཁ་བ་ཅན་གྱི་ཡུལ་གྲུ་
424



ཐམས་ཅད་དང་པོ་ཆུས་བཀང་ཡོད་པ་ནས་རིམ་བཞིན་སྐམ་ས་བྱུང་བའི་སྐོར་
ལ། དཔེར་ན་《ཐང་ཡིག་སྡེ་ལྔའི་》ནང་“ སྲིད་པའི་སྒོ་ང་ཕྱོགས་རྣམས་ཀུན་
ཏུ་རྡོལ། །སྲིད་ པའི་ མི་ དང་ བྱོལ་སོང་སྣ་ཚོགས་བྱུང་། །འདམ་དང་ དྲོད་
གཤེར་སྐྱེས་པའི་མི་ཡང་བྱུང་། །” ཞེས་པ་བཞིན་མིའི་འགྲོ་བ་དར་བའི་འགོ་
ཚུགས་སྐབས་མི་རྣམས་ནི་བྱིས་བློའི་ཚད་དུ་གནས་ལ་དང་ཐོག་སྐད་ཆ་ཡང་
ཤོད་མི་ཤེས་པས། ལྷན་དུ་ངལ་རྩོལ་བྱེད་པ་ལ་ཡིད་ཀྱི་འདོད་ཚུལ་དང་བསམ་
པའི་འཆར་སྒོ་སོགས་ཕན་ཚུན་བརྗེ་རེས་དང་གོ་བརྡ་སྤྲོད་ཐབས་ཤིག་ངེས་པར་
ཡོད་དགོས་པས་ན་རིམ་བཞིན་སྐད་ཀྱི་གདངས་ཐོན་པ་རེད། སྐུ་ཞབས་ལུའུ་
ཤུན་གྱིས་“ དེ་དུས་ཤིང་སྡོང་ཁུར་སྐབས་དེའི་ནང་གི་མི་ཞིག་གིས་ཧད་ཡོ་ཧད་
ཡོ། ཞེས་སྒྲ་འབྱིན་པ་ནི་གསར་རྩོམ་ཞིག་ཡིན། དེ་རྒྱུན་འཛིན་བྱས་ན་རྩོམ་
རིག་ཡིན་ཞིང་། དེ་བས་ན་ཁོ་ནི་རྩོམ་པ་པོ་ཞིག་ཡིན་པར་མ་ཟད། རྩོམ་རིག་
པ་ཡང་ཡིན་”ཞེས་གསུངས་ཡོད། དེ་ལྟར་ན། གདོད་མའི་མི་རྣམས་ཀྱི་ངག་
ལས་བྱུང་བའི་སྒྲ་དེ་ནི་གདོད་མའི་དུས་ཀྱི་རྩོམ་རིག་ཅིག་ཡིན་པ་དང་། དེ་ནི་
གདོད་མའི་མི་རྣམས་ཀྱི་ངག་ཐོག་གི་རྩོམ་རིག་ཅིག་རེད། དེའི་དུས་མེས་པོ་
རྣམས་ཀྱིས་རང་བྱུང་ཁམས་དང་རི་དྭགས་གཅན་གཟན་ལ་དབང་བསྒྱུར་ཐུབ་
མེད་ནའང༌། མིའི་འགྲོ་བ་ཕན་ཚུན་དབར་དགྲ་ཟླར་མི་འཛིན་པར་ཚང་མ་
མཉམ་དུ་སྤྱི་ཚོགས་ཀྱི་ངལ་རྩོལ་ལ་ཞུགས་ཏེ་ཟས་མཉམ་ཟ་དང་སྡུག་མཉམ་
ཁུར་བྱེད་པ་ཞིག་ཡིན་པ་དཔེར་ན། 《རྒྱལ་པོའི་བཀའི་ ཐང་ཡིག་》ལས།
“ ནོར་རྫས་ལ་སོགས་ཆགས་འཛིན་བསམ་པ་མེད། །དོགས་འཚེའི་གནོད་
འཇོམས་གསོད་པའི་བསམ་པ་མེད། །རང་བཞིན་ཐུགས་ཀྱིས་ ཐམས་ཅད་
རྣམ་དོག་ཉུང༌། །དམག་དང་འཁྲུག་རྩོད་ཚོང་དང་ཁེ་ཁྲམ་མེད། །དགྲ་དང་
སྲིད་ཀྱི་ སྡེ་ རིས་ འདོན་ པ་མེད། ། རང་ སེམས་བཟང་པོ་ དགའ་སྤྲོ་རྩེད་ གླུ་
བྱེད། །རང་བཞིན་བཟང་པོ་བདེ་འགྲོ་སྙོམས་པའི་དུས། །” ཞེས་བཀོད་ཡོད་
425



པ་ལྟར་རོ། །
རྩོམ་རིག་སྒྱུ་རྩལ་གྱི་འབྱུང་རྩ་ནི་ངལ་རྩོལ་ཡིན་ཞེས་པར་རྒྱུ་མཚན་འདི་
འདྲ་འགའ་ཞིག་ཡོད་པ་སྟེ། །
1. གདོད་མའི་རྩོམ་རིག་འབྱུང་བའི་ཆ་རྐྱེན་ནས་བལྟས་ཚེ་ངལ་རྩོལ་
གྱིས་རྩོམ་རིག་ལ་དགོས་ངེས་ཀྱི་སྔོན་འགྲོའི་ཆ་རྐྱེན་བསྐྲུན་ཡོད། རྩོམ་རིག་ནི་
སྤྱི་ཚོགས་ཀྱི་འཚོ་བ་དེ་མི་རྣམས་ཀྱི་ཀླད་པའི་ནང་ ཤར་བའི་ཐོན་དངོས་ཤིག་
ཡིན། དེར་བརྟེན་མིའི་ཀླད་པ་དང་ཚོར་ཤེས་ཀྱི་དབང་པོ་འཕེལ་རྒྱས་ཕྱིན་པ་
དེ་ནི་རྩོམ་རིག་གི་སྔོན་འགྲོའི་ཆ་རྐྱེན་ཡིན་ལ་དེ་དང་ཆབས་ཅིག་རྩོམ་རིག་ནི་
སྐད་ཆའི་སྒྱུ་རྩལ་ཞིག་ཡིན་པ་དང༌། སྐད་ཆ་མེད་ཚེ་རྩོམ་རིག་ཀྱང་མེད་པས།
མིའི་རིགས་ཀྱི་སྐད་ཆ་གསར་ཐོན་བྱུང་བ་དེ་རྩོམ་རིག་གི་སྔོན་འགྲོའི་ཆ་རྐྱེན་
ཞིག་ཡིན། འོ་ན་མིའི་བསམ་པ་དང་སྐད་ཆ་ཇི་ལྟར་བྱུང་བ་ཡིན་ཞེ་ན་དེ་ནི་
རྒྱུན་རིང་གི་ཐོན་སྐྱེད་ངལ་རྩོལ་བྱེད་པའི་བརྒྱུད་རིམ་ནང་རིམ་བཞིན་གྲུབ་པ་
དང་འཐུས་ཚང་དུ་ཕྱིན་པ་ཞིག་ཡིན་ལ། ཐོག་མར་ངལ་རྩོལ་དང་དེ་རྗེས་སྐད་
ཆ་བྱུང་བ་ཞིག་ཡིན། དེར་བརྟེན་ངལ་རྩོལ་གྱིས་རྩོམ་རིག་གསར་ཐོན་བྱུང་
བར་དགོས་ངེས་ཀྱི་སྔོན་འགྲོའི་ཆ་རྐྱེན་བསྐྲུན་ཡོད། །
2. གདོད་མའི་རྩོམ་རིག་བྱུང་བའི་རྒྱུ་རྐྱེན་ལ་བལྟས་ཚེ། གདོད་མའི་
མིའི་རིགས་ཀྱི་ཐོན་སྐྱེད་ངལ་རྩོལ་ནང་དུ་ཐོན་པའི་དགོས་མཁོ་དེ་ཐོག་མའི་
རྩོམ་རིག་བྱུང་བའི་རྒྱུ་རྐྱེན་ཡིན། སྐབས་དེ་དུས་མི་རྣམས་ཚོགས་པ་དང་
ཚོགས་པ་བྱས་ཏེ་གནས་སྡོད་བྱེད་པ་མ་ཟད་སྟབས་བདེའི་ལག་ཆར་བརྟེན་
ནས་ངལ་རྩོལ་དང་སྟབས་བདེའི་སྐད་ཆར་བརྟེན་ནས་ཕན་ཚུན་བརྩེ་དུང་བརྗེ་
རེས་བྱེད་ཀྱི་ཡོད། ཐུན་མོང་གི་ངལ་རྩོལ་བྱེད་པའི་བརྒྱུད་རིམ་ནང་དུ་ལས་
ཀའི་ནུས་པ་མཐོར་འདེགས་དང་། བརྩེ་དུང་བརྗེ་རེས་བྱེད་པ། ལོ་ལེགས་ལ་
རྟེན་འབྲེལ་བྱེད་པ་སོགས་ཀྱི་དགོས་མཁོར་གཞིགས་ནས་ཐོག་མའི་རྩོམ་རིག་སྒྱུ་
426



རྩལ་གྱི་ལས་འགུལ་དེ་བྱུང་བ་ཡིན།
3. གདོད་མའི་རྩོམ་རིག་གི་ནང་དོན་ལ་བལྟས་ཚེ། ཐོན་སྐྱེད་ངལ་
རྩོལ་ནི་རྩོམ་རིག་གིས་ཐད་ཀར་རྩོམ་འབྲི་བྱ་ཡུལ་དེ་ཡིན།
ངལ་རྩོལ་ནི་གདོད་མའི་མི་རྣམས་ཀྱི་འཚོ་བའི་ནང་དོན་གཙོ་བོ་དེ་ཡིན་
པར་བརྟེན། གདོད་མའི་རྩོམ་རིག་དེ་དག་ལ་གདོད་མའི་ཐོན་སྐྱེད་ངལ་རྩོལ་
གྱི་འཚོ་བ་དེ་རྩོམ་རིག་གི་ནང་དོན་དང་འབྲི་ཡུལ་གཙོ་བོར་གྱུར་ཡོད། །
4. གདོད་མའི་རྩོམ་རིག་གི་རྣམ་པ་གྲུབ་སྟངས་ལ་བལྟས་ཚེ། མིའི་
རིགས་ཀྱི་ཆེས་ཐོག་མའི་རྩོམ་རིག་གི་རྣམ་པ་དང་སྐབས་དེའི་ཐོན་སྐྱེད་ངལ་
རྩོལ་དང་འབྲེལ་བ་དམ་པོ་ཡོད་པ་ཞིག་ཡིན། །
མིའི་རིགས་ ཀྱི་ཆེས་ཐོག་མའི་རྩོམ་རིག་གི་རྣམ་པ་ནི་གླུ་ཡིན་ཞིང༌།
དང་ཐོག་གླུ་དང༌། རོལ་མོ། ཞབས་བྲོ་གསུམ་ནི་གཞི་གཅིག་ཏུ་འབྲེལ་བའི་
རྣམ་པ་ཞིག་ཏུ་གྲུབ་པ་ལས་རང་ཚུགས་སུ་ཡོད་པ་མ་ཡིན། ངལ་རྩོལ་ལས་རྩོམ་
རིག་བྱུང་བ་ཡིན་ཞེས་པའི་ལྟ་ཚུལ་དེ་དག་མདོར་བསྡུས་ན་ཨེན་ཀེ་སིའི་《 སྤུ་མི་
ནས་མིར་གྱུར་བའི་གོ་རིམ་ཁྲོད་ངལ་རྩོལ་གྱིས་ཐོན་པའི་བྱེད་ནུས་》ཟེར་བའི་
རྣམ་བཤད་དང་། ཕུ་ལེ་ཧན་ནོ་ཕུ་ཡིས་མཛད་པའི་《སྒྱུ་རྩལ་གྱི་རྣམ་བཤད་》
ཅེས་པའི་ནང་བཏོན་པའི་“ ངལ་རྩོལ་ནི་སྒྱུ་རྩལ་གྱི་ཡར་སྔོན་དུ་བྱུང་”ཞེས་པའི་
ལེགས་བཤད་དང་། མར་ཁེ་ སིའི་《 1844ལོའི་དཔལ་འབྱོར་རིག་པ་དང་
མཚན་ཉིད་རིག་པའི་ཕྱག་བྲིས་》ཞེས་པའི་ནང་གི་ངལ་རྩོལ་གྱི་གོ་རིམ་ཁྲོད་དུ་
འགྱུར་ཁུག་དང༌། བྲོ་གར་གླུ་དབྱངས་སོགས་གནས་པ་ཡིན་ཚུལ་ གྱི་ལྟ་བ་
གཞིར་བཟུང་ནས་དཔྱད་བརྗོད་བྱས་པ་ཞིག་ཡིན་ལ། རིག་པ་དེ་དག་གིས་
རྩོམ་རིག་སྒྱུ་རྩལ་གྱི་ཐོག་མ་ངལ་རྩོལ་ལས་བྱུང་བ་དེ་སྒྲུབ་པ་ཡིན་ནོ། ། །
427



གཉིས་པ། རྩོམ་རིག་གི་འཕེལ་རྒྱས་སྐོར།
མིའི་རིགས་ཀྱི་ལོ་རྒྱུས་ཐོག་ཏུ་གདོད་མའི་སྤྱི་ཚོགས་འཐོར་ཞིག་ཕྱིན་ཏེ་
གྲལ་རིམ་ཡོད་པའི་བྲན་གཡོག་སྤྱི་ཚོགས་སུ་འཕོ་འགྱུར་ཕྱིན་པ་དང་། གྲལ་
རིམ་ཡོད་པའི་རྐྱེན་གྱིས་སྤྱི་ཚོགས་ཀྱི་ལས་གནས་ཐོག་ཀླད་པའི་ངལ་རྩོལ་དང་
ལུས་པོའི་ངལ་རྩོལ་བྱེད་མཁན་གྱི་དབྱེ་བ་བྱུང་ལ། ཐོན་སྐྱེད་ཀྱི་འཐབ་རྩོད་
དང་མང་ཚོགས་ཀྱི་འཐབ་རྩོད་གཉིས་པོ་ནི་སྤྱི་ཚོགས་འཕེལ་རྒྱས་འགྲོ་བའི་སྒུལ་
ཤུགས་ཆེན་པོ་གཉིས་ཡིན། །
གཅིག དཔལ་འབྱོར་གྱི་རྨང་གཞི་ནི་རྩོམ་རིག་འཕེལ་རྒྱས་འགྲོ་རྒྱུར་
ཐག་གཅོད་ཀྱི་རང་བཞིན་ལྡན་པའི་རྒྱུ་རྐྱེན་ཞིག་ཡིན།
ཐོན་སྐྱེད་ཀྱི་འཐབ་རྩོད་ཟེར་བ་ནི་མི་རྣམས་ཀྱིས་རང་བྱུང་ཁམས་ལ་
འཐབ་རྩོད་བྱེད་པ་དང་ཡང་ན་ཚན་རིག་གི་ཚོད་ལྟ་འགའ་ཞིག་ལ་དམིགས་པ་
ཞིག་ཡིན་པ་དེ་ནི། ཐོན་སྐྱེད་ངལ་རྩོལ་གྱི་ནུས་པ་གོང་མཐོར་གཏོང་བ་དང་།
ཐོན་སྐྱེད་ཀྱི་སྤྱི་ཚོགས་ནུས་ཤུགས་གོང་འཕེལ་གཏོང་བའི་སྤྱིར་བཏང་གི་འཐབ་
རྩོད་རྣམ་པ་ཞིག་ཡིན། གདོད་མའི་དུས་སུ་མི་རྣམས་ཀྱི་ལག་ལེན་གྱི་ལས་
འགུལ་ཚང་མ་ནི་ཐོན་སྐྱེད་ངལ་རྩོལ་དང་རང་བྱུང་ཁམས་ལ་འཐབ་རྩོད་བྱ་རྒྱུ་
དེ་རེད། དེར་བརྟེན། མིའི་རིགས་ཀྱི་སྤྱི་ཚོགས་དེ་ཡང་ཐོག་མར་རང་བྱུང་
ཁམས་ལ་འཐབ་རྩོད་བྱེད་པའི་ནང་ནས་འཕེལ་རྒྱས་བྱུང་བ་ཞིག་ཡིན། ཨེན་
ཀེ་སིས་“ མི་རྣམས་ཀྱིས་ཐོག་མར་བཟའ་འཐུང་དང་། གྱོན་རྒྱུ། སྡོད་ཁང་
བཅས་ཐག་ གཅོད་བྱུང་ཞིང་དེ་ནས་ཆབ་སྲིད་དང་། ཚན་རིག སྒྱུ་རྩལ།
ཆོས་ལུགས་སོགས་བྱེད་ཀྱི་ཡོད་པ་རེད་” ཅེས་གསུངས་པ་ལྟར། ཐོན་སྐྱེད་
འཐབ་རྩོད་བྱས་པ་བརྒྱུད་ལོ་རྒྱུས་ཀྱི་འཕེལ་རྒྱས་ངེས་ཅན་ཞིག་གི་ནང་དུ་རང་
བྱུང་ཁམས་ལ་སྒྱུར་བཀོད་བྱེད་པ་དང་ཆབས་ཅིག་མི་དང་རང་བྱུང་ཁམས་
428



དབར་གྱི་འབྲེལ་བ་དེར་འགྱུར་ལྡོག་འགྲོ་བ་དང་། མི་རྣམས་ཀྱི་སྤྱི་ཚོགས་བྱ་
འགུལ་མཐའ་དག་ལ་དགོས་ངེས་ཀྱི་དངོས་པོའི་རྨང་གཞི་བཏིང་བ་མ་ཟད་རྩོམ་
རིག་གི་འཕེལ་རྒྱས་ལ་ཆ་རྐྱེན་བསྐྲུན་གྱི་ཡོད་པ་རེད། །
དུས་ཚོད་ངེས་ཅན་ཞིག་གི་རྩོམ་རིག་གི་འཕེལ་རྒྱས་དེ་དུས་སྐབས་དེའི་
དཔལ་འབྱོར་མཐོ་རླབས་ཀྱི་འབྲས་བུ་ཡིན། བློ་མཐུན་མའོ་ཙེ་ཏུང་གིས་
“ དཔལ་ འབྱོར་ འཛུགས་ སྐྲུན་ གྱི་ མཐོ་ རླབས་ དང་ བསྟུན་ ཏེ་ རིག་ གནས་
འཛུགས་སྐྲུན་གྱི་མཐོ་རླབས་ཤིག་ཡོང་གི་ཡོད་” ཅེས་གསུངས་པ་ལྟར། དཔལ་
འབྱོར་གྱི་འཕེལ་རྒྱས་ལ་བརྟེན་ནས་རྩོམ་རིག་འཕེལ་རྒྱས་ལ་སྐུལ་འདེད་ཡོང་གི་
ཡོད། ལོ་རྒྱུས་དུས་སྐབས་གང་གི་ནང་དུ་ཡང་དུས་སྐབས་དེའི་དཔལ་འབྱོར་
གྱི་རྨང་གཞི་དང་འཕེལ་རྒྱས་ཀྱིས་རྩོམ་རིག་འཕེལ་རྒྱས་ལ་ནུས་པ་མི་ཆུང་བ་
ཞིག་ཐོན་གྱི་ཡོད་ལ། སྤྱི་ཚོགས་ཀྱི་འཕེལ་རྒྱས་དེ་རྣམ་པ་གསར་པ་ཞིག་ལ་
སླེབས་པ་དང་རྨང་གཞིའི་དཔལ་འབྱོར་ལ་འཕོ་འགྱུར་ཇི་འདྲ་ཞིག་བྱུང་ན་སྤྱི་
ཚོགས་འཚོ་བའི་ཕྱོགས་སོ་སོ་ནས་དེའི་གོམ་འགྲོས་དང་མཐུན་པའི་འགྱུར་ལྡོག་
འོས་འཚམས་བྱུང་ཞིང་དེ་ཡིས་རྩོམ་རིག་གསར་རྩོམ་ལ་བརྗོད་བྱ་གསར་པ་
འདོན་སྤྲོད་བྱས་ཏེ་རྩོམ་རིག་འཕེལ་རྒྱས་ལ་སྐུལ་མ་གཏོང་གི་ཡོད་ པ་རེད། །
རྩོམ་རིག་འཕེལ་རྒྱས་ཀྱི་ཁྲོད་དུ་རྩོམ་རིག་གི་ནང་དོན་ཆ་ལ་དངོས་པོའི་འཚོ་
བའི་འཕོ་འགྱུར་གྱི་ཤན་ཞུགས་པ་མངོན་གསལ་ཡིན། རྩོམ་རིག་གི་རྣམ་པའི་
ཆ་ལ་རང་ངོས་ཀྱི་འཕེལ་རྒྱས་ཀྱི་ཆོས་ཉིད་ཡོད་ལ་ཕྱི་ནས་འོངས་པའི་ རིག་
གནས་ཀྱི་མཐུན་རྐྱེན་དང་སྒྱུ་རྩལ་གྱི་ཤན་ཞུགས་པའང་ཡོད། འོན་ཀྱང་མཐར་
གཏུགས་ན་དངོས་པོའི་འཚོ་བའི་རྒྱུ་རྐྱེན་ནི་ཐག་གཅོད་ཀྱི་རང་བཞིན་ལྡན་པ་
ཞིག་ཡིན། རྨང་གཞིའི་དཔལ་འབྱོར་ལ་འཕོ་འགྱུར་བྱུང་བ་དེས་སྤྱི་ཚོགས་འཚོ་
བར་འགྱུར་ལྡོག་འབྱུང་ངེས་ལ། སྤྱི་ཚོགས་འཚོ་བར་འགྱུར་ལྡོག་བྱུང་བ་དེས་
རྩོམ་རིག་གི་ནང་དོན་ཆ་ལ་འགྱུར་ལྡོག་དང་འཕེལ་རྒྱས་འགྲོ་ཡི་ཡོད།
429



གཉིས། ཆབ་སྲིད་ཀྱིས་རྩོམ་རིག་འཕེལ་རྒྱས་ལ་ཐོན་པའི་ཤུགས་རྐྱེན་
སྐོར།
ཆབ་སྲིད་དང་རྩོམ་རིག་སྒྱུ་རྩལ་གཉིས་ནི་སྟེང་གི་བཀོད་པ་ཞིག་ཡིན་པ་
དང་། དེ་གཉིས་པོ་དཔལ་འབྱོར་གྱི་རྨང་གཞིས་ཐག་གཅོད་བྱེད་པ་དང་ཆབས་
ཅིག་དཔལ་འབྱོར་གྱི་རྨང་གཞི་ལ་ཞབས་འདེགས་ཞུ་ཡི་ཡོད་པར་བརྟེན་ཕན་
ཚུན་ཤུགས་རྐྱེན་སྤྲོད་པའི་འབྲེལ་བ་ཞིག་ཀྱང་ཡིན། “ ཆབ་སྲིད་ནི་དཔལ་
འབྱོར་གཅིག་བསྡུས་ཀྱིས་མཚོན་པར་བྱས་པ་ཞིག་ཡིན་་ པ་དང་། སྟེང་གི་
བཀོད་པའི་ནང་གཙོ་བོའི་གནས་བབས་བཟུང་ཡོད་པ་མ་ཟད་ནུས་པ་ཆེ་ཤོས་
འདོན་མཁན་ཞིག་ཡིན། རྩོམ་རིག་ནི་སྟེང་གི་བཀོད་པ་ཞིག་ཡིན་རུང་དཔལ་
འབྱོར་གྱི་རྨང་གཞི་དང་འབྲེལ་བ་ཅུང་རིང་བས། སྟེང་གི་བཀོད་པའི་ནང་ཆབ་
སྲིད་ཀྱིས་མཚམས་སྦྱོར་གྱི་ནུས་པ་ཆེ་ཤོས་ཐོན་གྱི་ཡོད་པར་བརྟེན། རྩོམ་རིག་
གི་འཕེལ་རྒྱས་ལ་ཤུགས་རྐྱེན་ཆེན་པོ་ལྡན་པ་ཞིག་ཡིན། ཆབ་སྲིད་ཀྱིས་སྟེང་གི་
བཀོད་པའི་ནང་གཙོ་ཁྲིད་ཀྱི་གོ་གནས་བཟུང་ཡོད་པ་དང་། དེ་ནི་གྲལ་རིམ་གྱི་
ཁེ་ཕན་གཅིག་སྡུད་ཀྱིས་མཚོན་པར་བྱས་ཡོད་རྐྱེན་རྩོམ་རིག་སྒྱུ་རྩལ་ལ་ཚོད་
འཛིན་གྱི་ནུས་པ་ཐོན་གྱི་ཡོད་དེ། གཅིག་ནས་རྩོམ་རིག་འཕེལ་རྒྱས་འགྲོ་རྒྱུར་
སྐུལ་འདེད་ཀྱི་ནུས་པ་ཐོན་ཏེ་རྩོམ་རིག་འཕེལ་རྒྱས་དང་ཕུན་སུམ་ཇེ་ཚོགས་སུ་
འགྲོ་ཡི་ཡོད་པ་དང་། གཉིས་ནས་རྩོམ་རིག་ལ་བཀག་རྒྱ་ཆེན་པོ་ཞིག་སྤྲད་དེ་
རྩོམ་རིག་ཉམས་རྒུད་དང་འཐོར་ཞིག་ཏུའང་གཏོང་གི་ཡོད་པ་རེད། དཔེར་ན་
“ མི་བཞི་ངན་རེངས་” ཀྱི་ཆབ་སྲིད་གནོན་ཤུགས་འོག་རྩོམ་རིག་སྒྱུ་རྩལ་སྟོང་ལ་
ཉེ་བའི་དུས་ཤིག་ཏུ་སླེབས་པ་དང་། ཧ་ལམ་རྩོམ་རིག་གི་མིང་ཙམ་ལས་དོན་
ངོ་མའི་རྩོམ་རིག་མེད་པར་གྱུར་པ་ལྟ་བུས་མཚོན་ཡོད།
430



གསུམ། མཚན་ཉིད་རིག་པས་རྩོམ་རིག་འཕེལ་རྒྱས་ལ་ཤུགས་རྐྱེན་
ཆེན་པོ་ཡོད་པ་ཞིག་ཡིན།
མཚན་ཉིད་རིག་པ་ནི་སྤྱི་ཚོགས་ཀྱི་འདུ་ཤེས་འཛིན་སྟངས་གྲས་ཤིག་
ཡིན་པ་དང་། དེ་ནི་མི་རྣམས་ཀྱི་འཇིག་རྟེན་ཧྲིལ་པོར་འཛིན་པའི་རྩ་བའི་ལྟ་
ཚུལ་དེ་ཡིན་པ་མ་ཟད། མི་རྣམས་ཀྱི་གོ་རིམ་ལྡན་པ་དང་རིགས་པའི་གཞུང་
ལུགས་ཅན་ དུ་ འགྱུར་ བའི་ ལྟ་ ཚུལ་ དེ་ ཡིན། སྤྱིར་བཏང་ནས་ བཤད་ན།
མཚན་ཉིད་རིག་པའི་ཤུགས་རྐྱེན་ནི་རྩོམ་པ་པོ་འགའ་རེ་དང༌། རྩོམ་ཡིག་
འགའ་རེས་ལ་ཡོད་པ་ཞིག་མ་ཡིན་པར་རྟག་པར་རྩོམ་རིག་ གི་བསམ་པའི་
རླབས་རྒྱུན་དང་། གསར་རྩོམ་གྱི་ཕྱོགས་ལྷུང༌། གསར་རྩོམ་གྱི་ཐབས་ཤེས།
ཉམས་འགྱུར་དང༌། གྲུབ་མཐའ་སོགས་ཚང་མར་ཤུགས་རྐྱེན་གཏིང་ཟབ་ཡོད་
པ་ཞིག་རེད། །
བཞི། ཆོས་ལུགས་ཀྱིས་རྩོམ་རིག་འཕེལ་རྒྱས་འགྲོ་རྒྱུར་ཤུགས་རྐྱེན་
ཆེན་པོ་ཐེབས་ཀྱི་ཡོད།
ཆོས་ལུགས་དང་རྩོམ་རིག་གཉིས་ལ་འདྲ་བའི་ཕྱོགས་ཡོད་ལ་མི་འདྲ་
བའི་ཕྱོགས་ཀྱང་ཡོད། འདྲ་བའི་ཕྱོགས་ནི་དེ་གཉིས་པོ་འདུ་ཤེས་འཛིན་སྟངས་
གཅིག་འདྲ་ཡིན་པ་དང༌། དེ་ནི་མི་རྣམས་ཀྱིས་འཇིག་རྟེན་ངོས་འཛིན་དང་
ཁོང་དུ་ཆུད་པར་བྱེད་པའི་བྱེད་ཐབས་ཤིག་ཡིན་པ་མ་ཟད། གཟུགས་བརྙན་
དང་བསམ་པའི་འཆར་སྒོ་དེ་ཡིན། རྩོམ་རིག་དང་ཆོས་ལུགས་གཉིས་པོ་ཕན་
ཚུན་འབྲེལ་བ་དམ་ཞིང་ཤུགས་རྐྱེན་ཆེན་པོ་ཡོད་པ་ཞིག་ཡིན་ལ། དུས་རབས་
ངེས་ཅན་ཞིག་གི་ནང་དུ་དར་ཁྱབ་ཏུ་སོང་བའི་ཆོས་ལུགས་དེས་མི་རྣམས་ཀྱི་
སེམས་ཁམས་སུ་བག་ཆགས་ངེས་ཅན་ཞིག་འཇོག་པ་དང་ཆབས་ཅིག་དུས་
རབས་དེའི་ནང་དུ་གནས་པའི་རྩོམ་རིག་སྒྱུ་རྩལ་གྱི་ནང་དོན་དང་རྣམ་པར་
ཤུགས་རྐྱེན་ཆེན་པོ་སྤྲོད་པ་མ་ཟད། རྩོམ་རིག་འཕེལ་རྒྱས་ལ་སྐུལ་འདེད་ཀྱི་



ནུས་པ་ངེས་ཅན་ཞིག་ཐོན་གྱི་ཡོད། མི་རིགས་ཤིག་གི་རིག་གནས་དང་རྩོམ་
རིག་འཕེལ་རྒྱས་འགྲོ་བའི་བརྒྱུད་རིམ་ནང་ཆོས་ལུགས་ཀྱི་ཤན་ཞུགས་ཟབ་མོ་
ཡོད་པ་མ་ཟད། སྐུལ་འདེད་ཀྱི་ནུས་པའང་ཐོན་གྱི་ཡོད། དཔེར་ན། ང་ཚོ་
བོད་རིགས་ཀྱི་རྩོམ་རིག་འཕེལ་རྒྱས་དང་ཕུན་སུམ་ཚོགས་སུ་འགྲོ་བའི་བརྒྱུད་
རིམ་ནང་སངས་རྒྱས་ཆོས་ལུགས་ཀྱི་ཤུགས་རྐྱེན་ཆེན་པོ་ཐེབས་ཡོད་པ་དང་།
བོན་དང་སངས་རྒྱས་ཆོས་ལུགས་བར་གྱི་འཐབ་རྩོད་དང་། གྲུབ་མཐའི་དབར་
གྱི་འཐབ་རྩོད་དེས་རྩོམ་རིག་འཕེལ་རྒྱས་འགྲོ་རྒྱུར་ནུས་པ་ཆེན་པོ་ཐོན་ཡོད་ལ།
ལོ་རྒྱུས་ཀྱི་དུས་སྐབས་རིང་པོའི་ནང་དུ་རང་རེའི་མེས་པོ་རྣམས་ཀྱིས་ངལ་རྩོལ་
ལ་བརྟེན་ནས་རང་ཉིད་གསར་སྐྲུན་དང་། ངལ་རྩོལ་ལ་བརྟེན་ནས་རང་སྐད་
གསར་སྐྲུན་དང༌། ངལ་རྩོལ་ལ་བརྟེན་ནས་དངོས་པོ་དང་བསམ་བློའི་རྒྱུ་ནོར་
གསར་བསྐྲུན་བྱས་ཕྱིར་རང་རེའི་གདོད་མའི་དུས་ཀྱི་རྩོམ་རིག་ཡོད་པ་ནི་སྨོས་
མ་དགོས་ལ། གདོད་མའི་སྤྱི་ཚོགས་འཚོ་བའི་སྣང་ཚུལ་དང་མིའི་འདུ་ཤེས་
མཚོན་པའི་ལྷ་སྒྲུང་དེ་བོད་ཀྱི་སྒྲུང་གཏམ་གྱི་ཆུ་འགོ་ཡིན། དེ་དུས་བྱུང་བའི་ལྷ་
སྒྲུང་གཙོ་བོ་རང་བྱུང་ཁམས་ནང་མིའི་རིགས་ཀྱིས་ཐད་ཀར་མཐོང་བའི་ཐོན་
སྐྱེད་དང་འཚོ་བའི་ཡུལ་སྐྱེ་དངོས་དང༌། སྲོག་ཆགས་བཅས་ཡིན་ལ། ལྷ་སྒྲུང་
ནང་ཡ་མཚན་ཅན་གྱི་རང་བཞིན་ཉུང་བ་དང་། སྐྱེ་དངོས་དང་སྲོག་ཆགས་ལ་
གང་ཟག་མིའི་རང་བཞིན་ལྡན་པ། སྒྲིག་སྟངས་ཀྱི་རྣམ་པ་ནི་གདོད་མའི་མི་
རྣམས་རང་རང་འཚོ་བ་དང་འབྲེལ་ནས་ གཏམ་རྒྱུད་ དྲི་བ་དྲིས་ལན་རབ་
བཏགས་ཀྱི་ཚུལ་དུ་ངག་རྒྱུན་དེ་རྣམས་གླུར་དྲངས་ནས་བརྗོད་པ་སྟེ། དཔེར་
ན་《 སྲིད་པ་ཆགས་གླུ་》དང་བོན་པོའི་སྲིད་པ་ཀློང་གི་སྒོ་ང་ལས་མིའི་འགྲོ་བ་
དར་ཚུལ་གྱི་ལྷ་སྒྲུང་སོགས་ལྟ་བུའོ། །
རྒྱལ་པོ་གྲི་གུམ་བཙན་པོ་དང་པུ་དེ་གུང་རྒྱལ་གཉིས་ཀྱི་དུས་སུ་བོད་སྤྱི་
ཚོགས་ཀྱི་ཐོན་སྐྱེད་ལ་འཕེལ་རྒྱས་ངེས་ཅན་ཞིག་བྱུང་ཡོད། 《མཁས་པའི་
432



དགའ་སྟོན་》ལས་“ དེ་ཡིས་རྡོ་བཞུ་གསེར་དངུལ་ཟངས་ལྕགས་ཕྱུང་། རྨོས་
པའི་ལོ་ཏོག་ཐོག་མ་འདི་ནས་བྱུང་།” ཞེས་གསུངས་པ་ལྟར་ཟངས་ལྕགས་སྤྱོད་
པ་དང་ཞིང་ལས་ཐོན་སྐྱེད་བྱེད་པའི་ཐོག་མའི་མྱུ་གུ་འབུས་པས། སྤྱི་ཚོགས་
འཚོ་བའི་སྣང་ཚུལ་དང་མིའི་འདུ་ཤེས་མཚོན་པའི་ལྷ་སྒྲུང་གི་རྣམ་པ་དང་ནང་
དོན་ལ་འགྱུར་ལྡོག་བྱུང་བ་དེའང་སྐབས་དེའི་དཔལ་འབྱོར་གྱི་རྨང་གཞིར་རག་
ལས་པ་ཞིག་རེད། བོད་ཀྱི་གདོད་མའི་བོན་ཆོས་ཀྱིས་འཇིག་རྟེན་ཁམས་ཀྱི་
དངོས་པོ་ཡོད་དོ་ཅོག་ལ་ལྷ་འདྲེ་ཞུགས་ཡོད་པའི་ལྟ་བ་དེས་བོད་ཀྱི་རིག་གནས་
ཁྲོད་དུ་ཆེས་གལ་ཆེ་བའི་གནས་བབས་བཟུང་ཡོད། བོད་ཀྱི་གདོད་མའི་དུས་
སུ་བྱུང་བའི་ལྷ་སྒྲུང་ནང་གནའ་རབས་བོད་མིས་མཐོ་སྒང་ཡུལ་ལྗོངས་ཀྱི་མཛེས་
སྡུག་ལ་ངོས་འཛིན་དང་ངལ་རྩོལ་བཟོ་སྐྲུན་ལ་བསྟོད་ར། རང་བྱུང་ཁམས་དང་
འཐབ་རྩོད་བྱས་ནས་རྒྱལ་ཁ་ཐོབ་པར་གླུ་དབྱངས་ལེན་པ། ཆུ་ཚད་ངེས་ཅན་
སྟེང་ནས་མི་རིགས་རང་གི་མཛེས་དཔྱོད་ལྟ་བ་དང་ལོ་རྒྱུས་ཀྱི་འཕེལ་རིམ།
བསམ་པའི་འཁྱེར་སོ། ཀུན་སྤྱོད་སྐོར་གྱི་འདུ་ཤེས། ཡུལ་སྲོལ་གོམས་འདྲིས་
ལ་སོགས་ཀྱི་ཁྱད་ཆོས་མཚོན་ཡོད། སྲོང་བཙན་སྒམ་པོའི་རིང་ལ་བོད་ཁམས་
གཅིག་གྱུར་བྱས་པ་དང་ཡི་གེ་བྱུང་རྗེས་སངས་རྒྱས་ཆོས་ལུགས་ཀྱི་ཆོས་དཔེ་སྣ་
ཁ་ཉི་ ཤུ་རྩ་གཅིག་བོད་སྐད་དུ་བསྒྱུར་ཏེ་སངས་རྒྱས་ཆོས་ལུགས་བོད་ཀྱི་སྤྱི་
ཚོགས་ནང་དར་འགོ་ཚུགས། 《ཆོས་སྲིད་ཟུང་འབྲེལ་》ལས། “རྒྱལ་པོ་སྲོང་
བཙན་སྒམ་པོའི་སྐབས་བོད་ལ་སངས་རྒྱས་ཆོས་ལུགས་ཐོག་མར་དར་འགོ་
ཚུགས་པ་དེ་ནི། སྐབས་དེའི་བོད་ཀྱི་སྤྱི་ཚོགས་དཔལ་འབྱོར་འཕེལ་རྒྱས་ཀྱི་
འགྱུར་ལྡོག་གསར་པའི་འོག་དབང་སྒྱུར་གྲལ་རིམ་གྱི་ཆབ་སྲིད་ལམ་ལུགས་ཐད་
ལ་ཆོས་ལུགས་ཀྱི་བསམ་བློ་གསར་པའི་དགོས་མཁོ་བྱུང་བ་དང་བསྟུན་ནས་
དར་སྤེལ་གཏོང་ཐུབ་པ་ཞིག་བྱུང་བ་ཡིན་པ་མ་གཏོགས་ སངས་རྒྱས་ཆོས་
ལུགས་ལ་རང་ཉིད་ཀྱི་རང་ཚུགས་སྟོབས་ཤུགས་ལ་བརྟེན་ནས་གློ་བུར་དུ་དར་
433



སྤེལ་བྱུང་བ་ཞིག་མ་ཡིན་” ( ཤོག་གྲངས་13)ཞེས་གསུངས། སངས་རྒྱས་
ཆོས་ལུགས་ཀྱིས་མིའི་འདུ་ཤེས་ལ་ངོ་བོའི་ཐོག་ནས་འགྱུར་བ་བཏང་བ་མ་ཟད།
རྩོམ་རིག་སྒྱུ་རྩལ་ལ་ཡང་ཤན་ཞུགས་ཐེབས་ཡོད། སྤྱི་ཚོགས་གོང་འཕེལ་འགྲོ་
བ་དང་ཆབས་ཅིག་རྩོམ་རིག་སྒྱུ་རྩལ་ ཐད་ རིན་ ཐང་ལྡན་པའི་སྔོན་ཐོན་མི་
རིགས་གཞན་པའི་སྒྱུར་རྩོམ་དང་རང་རྩོམ་མང་པོ་ཞིག་བྱུང་ལ། སངས་རྒྱས་
ཀྱི་འཁྲུངས་རབས་དང་བཀའ་བསྟན་སོགས་བོད་སྐད་དུ་བསྒྱུར་བས། བོད་
རིགས་ཀྱི་རྩོམ་རིག་གི་ནང་དོན་དང་རྣམ་པ་གཉིས་ཀའི་ཐད་ཕུན་སུམ་ཚོགས་
སུ་ཕྱིན་ཡོད། ལྷག་པར་དུ་ཐུབ་པའི་བཀའ་བསྟན་ཁྲོད་དུ་རྩོམ་རིག་གི་སྐོར་
ཕོན་ཆེན་པོ་བཞུགས་ཡོད་པ་དེ་རྣམས་རྣམ་པའི་ཆ་ནས་སྙན་ངག་དང་གཏམ་
རྒྱུད། དོན་གྱི་ཆ་ནས་གཙོ་བོ་ཐུབ་བསྟན་པའི་གྲུབ་མཐའ་འབའ་ཞིག་ཡིན།
དེའི་ནང་གི་གཏམ་རྒྱུད་མང་ཆེ་ཤོས་ནི་ལོ་ཉིས་སྟོང་ལྷག་གི་སྔོན་ལ་རྒྱ་གར་དང་
ཡ་གླིང་ཤར་ལྷོའི་ཕྱོགས་སུ་དར་ཆེ་བའི་དམངས་ཁྲོད་གཏམ་རྒྱུད་ཡིན་ཞིང་སྟོན་
པ་ཤཱཀྱ་ཐུབ་པས་ཁོང་གི་དགོངས་དོན་ངེས་ཅན་རེ་གསལ་བཤད་བྱ་ཆེད་གཏམ་
རྒྱུད་དེ་ དག་ གང་ལ་ གང་འཚམས་ སུ་ བཀོད་ཅིང་། ཆོས་ གསུངས་ པའི་ཚེ་
ནའང་ཉན་མཁན་རྣམས་ཀྱིས་ཆོས་དོན་གོ་ཞིང་རྟོགས་སླ་བ་དང་ཀུན་ལ་ཁྱབ་
ཅིང་འཕེལ་བའི་ཆེད་དུ་སྐབས་དེར་དམངས་ཁྲོད་དུ་དར་ཁྱབ་ཆེ་བ་དང་། ངོ༌
མཚར་ཡིད་འགུགས་ཀྱི་ནུས་པ་ལྡན་པའི་གཏམ་རྒྱུད་ལ་སྦྱར་ནས་གསུངས་པ་
ཡིན། ཆོས་ལུགས་དྲིལ་བསྒྲགས་མཁན་སུ་ཡིན་རུང་གོ་སླ་ཞིང་གསོན་ཉམས་
ལྡན་པའི་གཏམ་རྒྱུད་རྣམས་ལ་བཟོ་བཅོས་བྱས་ནས་རྟོགས་དཀའ་བའི་ཆོས་
ལུགས་ཀྱི་ནང་དོན་གསལ་བཤད་བྱ་རྒྱུ་ནི་ཁོ་ཚོའི་ཐུན་མོང་གི་ཡོན་ཏན་ཡིན་ཏེ་
དཔེར་ན། ཡེ་ཤུའི་ཆོས་ལུགས་ཀྱི་《དམ་པའི་གསུང་རབ་》དང་དབྱི་སི་ལན་
ཆོས་ལུགས་ཀྱི་《 ཁོ་རན་གསུང་རབ་》དེ་ལྟར་ཡིན་ལ། ཐུབ་པའི་བཀའ་
བསྟན་དུ་བཞུགས་པའི་གཏམ་རྒྱུད་རྣམས་ཀྱང་དེ་ལས་མ་འདས། ཐུབ་པའི་
434



བཀའ་བསྟན་དུ་བཞུགས་པའི་གཏམ་རྒྱུད་རྣམས་ལ་སོ་སོ་སྒེར་ཚུགས་ཐུབ་པ་
དང༌། སྐད་ཆར་གསོན་ཉམས་ལྡན་པ། བྱུང་རིམ་གྱིས་མི་སེམས་འགུགས་པ།
གཟུགས་བརྙན་རྣམས་རང་གཤིས་གསལ་བ། སྤྱི་ཚོགས་འཚོ་བའི་དོན་དང་
མཐུན་པ་སོགས་ཀྱི་དགེ་མཚན་ལྡན་པས། དམངས་ཁྲོད་དུ་རྒྱ་ཆེན་པོ་དར་
ཡོད་པ་མ་ཟད། ཐུབ་པའི་བསྟན་པ་དར་ཡོད་པའི་མི་རིགས་ཀྱི་རྩོམ་རིག་དང་
སྒྱུ་རྩལ་ ལའང་ ཤན་ཞུགས་ཆེན་པོ་ཐེབས་ཡོད། བོད་ཀྱི་རྩོམ་རིག་ཀྱང་དེ་
བཞིན་ཡིན་ཏེ། བཀའ་བསྟན་མང་པོ་ཞིག་གདན་དྲངས་པ་དེས་རྒྱུན་སྲོལ་རྩོམ་
རིག་ལ་བློ་ཁམས་གསར་པ་དང་། རྩོམ་སྲོལ་གསར་པ། མིང་ཚིག་སྡེབ་སྦྱོར་བྱ་
ཐབས་གསར་པ་འབྱིན་ནས་ཕྱོགས་གང་སར་ཤུགས་རྐྱེན་ཆེན་པོ་ཐེབས་ཡོད།
རྒྱལ་པོ་གླང་དར་མས་སངས་རྒྱས་ཆོས་ལུགས་བསྒྲུབས་ཏེ་བོད་སིལ་བུར་སོང་
བའི་དུས་མཇུག་ཏུ་སླར་ཡང་སངས་རྒྱས་ཆོས་ལུགས་བསྐྱར་དར་བྱུང་བ་དང༌།
བོད་སྤྱི་ཚོགས་ཀྱི་འགལ་བ་སྣ་ཚོགས་ལ་འགྱུར་ལྡོག་ཆེན་པོ་བྱུང་ཞིང་རྒྱ་གར་
སོགས་མི་རིགས་གཞན་ གྱི་རིག་ གནས་བསྡུ་ལེན་དང་། ཆོས་ལུགས་གྲུབ་
མཐའ་མང་དུ་བྱུང་བས། རང་རང་སོ་སོའི་གྲུབ་མཐའ་འཛིན་སྐྱོང་སྤེལ་གསུམ་
གྱི་ཆེད་དུ་འཆད་རྩོམ་དང་མཁས་བརྒྱ་འགྲན་གླེང་གི་རྣམ་པ་གསར་པ་ཞིག་
ཐོན་པའི་སྐབས་དང་བསྟུན། རྩོམ་པ་པོ་རྣམ་པས་རང་གི་བློ་གྲོས་ཀྱི་རྩལ་ལ་
བརྟེན་ནས་རྩོམ་རིག་སྒྱུ་རྩལ་ གྱི་རྣམ་པ་སྤྱད་དེ་ཆོས་ལུགས་ཀྱི་ ལྟ་བ་དྲིལ་
བསྒྲགས་བྱས་པ་དང་ཆབས་ཅིག་རྩོམ་ཡིག་རྒྱ་ཆེར་སྤེལ། དེའི་སྟབས་ཀྱིས་བོད་
ཀྱི་རྩོམ་རིག་ལ་སྔར་ གྱི་རྨང་ གཞིའི་སྟེང་གོང་འཕེལ་ རྒྱ་ཆེན་པོ་བྱུང་བ་རེད།
དུས་རིམ་འདིའི་ནང་སྔར་ལས་གཞི་རྒྱ་ཆེ་བའི་སྒོ་ནས་རྒྱ་གར་གྱི་གཏམ་རྒྱུད་
དང་སྐྱེས་རབས་མང་པོ་བོད་སྐད་དུ་བསྒྱུར་བ་《དཔག་བསམ་འཁྲི་ཤིང་》དང་
《སྐྱེས་རབས་སོ་བཞི་》སོགས་ཡོད་ལ། ཕྱོགས་གཞན་ཞིག་ནས་བོད་རིགས་
ཀྱི་རྩོམ་པ་པོས་བོད་སྐད་ཐོག་ནས་བསྟན་བཅོས་མང་པོ་རྩོམ་པའི་འགོ་ཚུགས་
435



པ་ནི་དཔེར་ན། ཇོ་འབྲོམ་ཡབ་སྲས་ཀྱི་《 བཀའ་གདམས་གླེགས་བམ་》དང་
དགེ་བཤེས་པོ་ཏོ་བའི་《དཔེ་ཆོས་རིན་ཆེན་ཕྲེང་བ་》སོགས་ཡོད། ལྷག་པར་
དུ་དུས་རབས་བཅུ་གསུམ་པའི་ནང་ཤོང་སྟོན་ལོ་ཙཱ་བས་《སྙན་ངག་མེ་ལོང་》
གི་རྩ་བ་ཆ་ཚང་བོད་སྐད་དུ་བསྒྱུར་བ་དང་རྒྱུན་ཆད་མེད་པར་འཛིན་སྐྱོང་སྤེལ་
གསུམ་བྱས་པ་དེས་བོད་རིགས་ཀྱི་སྙན་ངག་དང་རྩོམ་རིག་འཕེལ་རྒྱས་འགྲོ་རྒྱུར་
སྐུལ་འདེད་ཀྱི་ནུས་པ་ཆེན་པོ་ཐོན་ཡོད་པ་རེད། །
ལྔ། རྩོམ་པ་པོ་གྲགས་ཅན་རྣམས་ཀྱིས་རྩོམ་རིག་འཕེལ་རྒྱས་ལ་ཐོན་
པའི་ནུས་པའི་སྐོར།
སྤྱི་ཚོགས་འཚོ་བའི་འབྱུང་ཁུངས་དེ་མི་སུ་ཞིག་གི་མདུན་དུའང་ཡོད་
མོད། འོན་ཀྱང་རྩོམ་པ་པོའི་གསར་སྐྲུན་གྱི་རང་བཞིན་ལྡན་པའི་མཛེས་སྤྱོད་
ཀྱི་ལག་ལེན་ལ་མ་བརྟེན་ན་རྩོམ་རིག་ཏུ་ནམ་ཡང་འགྲུབ་མི་ཐུབ་པས། དེས་ན་
རྩོམ་རིག་གི་འཕེལ་རྒྱས་དང་འགྱུར་ལྡོག་ལ་ཆེས་ཐད་ཀར་དང་ཆེས་དམ་ཟབ་
ཡིན་པའི་རྒྱུ་རྐྱེན་གཙོ་བོ་ནི་རྩོམ་པ་པོའི་མཛེས་སྤྱོད་ཀྱི་བྱ་འགུལ་ཁོ་ན་ཡིན། །
དེར་བརྟེན་རྩོམ་རིག་གིས་ཕྱོགས་གཅིག་ནས་མི་རྣམས་ཀྱི་བསམ་བློའི་དགོས་
མཁོ་སྐོང་ཐུབ་ལ། གཉིས་ནས་རྩོམ་པ་པོ་རང་གི་ནང་དོན་གྱི་ཆ་དང་རྣམ་པའི་
ཆ་གཉིས་ཀྱི་ཐུན་མོང་མ་ཡིན་པའི་ཁྱད་ཆོས་ཀྱིས་རྩོམ་རིག་འཕེལ་རྒྱས་ལ་སྐུལ་
འདེད་བྱེད་ཀྱི་ཡོད། སྦེ་ལིན་སི་ཅིས་“ རྩོམ་རིག་གི་ངོ་བོ་དང་བསམ་བློ་དེ་ཁོའི་
བརྩམས་ཆོས་ཡོད་ཚད་ལས་ཕྱིར་མཚོན་པའི་ངེས་པ་མེད་དེ། གཙོ་བོ་ཁོའི་
ཚད་ལྡན་གྱི་ཕྱག་རྩོམ་ལས་མཚོན་ཐུབ་” ཅེས་གསུངས་པ་ལྟར་རྩོམ་རིག་གི་
འཕེལ་རྒྱས་ལ་མཚོན་ནའང༌། དུས་རབས་མི་འདྲ་བའི་ནང་འཕོ་འགྱུར་གལ་
ཆེན་བྱུང་བ་ཚང་མ་ནི་རྩོམ་པ་པོ་གྲགས་ཅན་དང་ཁོ་ཚོའི་ཚད་ལྡན་གྱི་རྩོམ་ཡིག་
དེ་དག་ཚད་གཞིར་བཟུང་བས་ཡིན། དཔེར་ན། “སྒྲ་དང་སྙན་ངག་སྡེབ་སྦྱོར་
མངོན་བརྗོད་ཟློས་གར་རྣམས་ལ་རིག་གནས་ཆུང་ངུའམ་ ཐ་སྙད་རིག་པའི་
436



གནས་ལྔར་གྲགས་པ་རྣམས། ཆོས་རྗེ་ས་པཎ་ཡན་ལ་མ་དར་ཞིང་” ཞེས་དང་
“ ཕྱི་མ་རྣམས་ནི་ས་པཎ་ཡན་ལ་མེད། །གང་དེས་དོན་བསྡུས་བསྟན་བཅོས་
རྣམ་གསུམ་མཛད། །དེ་དག་ཤོང་དཔང་འཕགས་པའི་དྲིན་ལས་བྱུང་། །
ཞེས་གསུངས་པ་ལྟར། བོད་ཀྱི་རིག་གནས་སྤྱི་དང་སྒོས་སུ་རྩོམ་རིག་སྒྱུ་རྩལ་གྱི་
རྣམ་གཞག་ལ་འཕོ་འགྱུར་བསམ་ཡུལ་ལས་འདས་པ་བྱུང་ཞིང་དེས་རྩོམ་རིག་
འཕེལ་རྒྱས་ལ་སྐུལ་མ་ཆེན་པོ་ཐེབས་པ་དང༌། ཕྱིས་སུ་རྗེ་ཡབ་སྲས་སོགས་ཀྱི་
རྩོམ་ཡིག་རྣམས་དུས་རབས་སོ་སོའི་ནང་ཚད་མར་གྱུར་པའི་མིག་དཔེ་ལྟ་བུར་
སོང་ཞིང་རྩོམ་རིག་འཕེལ་རྒྱས་ལ་ཤུགས་རྐྱེན་ཆེན་པོ་བྱུང་ཡོད་པ་རེད། རྩོམ་
པ་པོ་གྲགས་ཅན་གང་མང་བྱུང་བ་དེ་དག་ཡང་སྟེས་དབང་དུ་བྱུང་བ་ཞིག་མ་
ཡིན་པར་ལོ་རྒྱུས་དུས་རབས་ངེས་ཅན་ཞིག་གི་དགོས་མཁོ་དང་རྩོམ་པ་པོ་དེ་
དུས་རབས་ངེས་ཅན་ཞིག་གི་ཆ་རྐྱེན་འོག་ཏུ་བྱུང་བའི་མྱོང་བརྒྱུད་དང་། དུས་
རབས་ རིམ་ བྱུང༌ དུ་ རྩོམ་ པ་ པོ་ རྣམས་ ཀྱིས་ བསགས་ པའི་ ཉམས་ མྱོང་།
དམངས་ཁྲོད་རྩོམ་རིག་གི་ཞིང་ས་སོགས་ཀྱིས་རྩོམ་པ་པོར་མེད་དུ་མི་རུང་བའི་
མཐུན་རྐྱེན་འདོན་སྤྲོད་བྱས་ཡོད་པས་རེད། འདི་ལྟ་བུའི་མཐུན་རྐྱེན་ལ་མ་
བརྟེན་ན་རྩོམ་རིག་གསར་རྩོམ་ལ་ངོ་བོའི་ཐོག་ནས་འགྱུར་བ་འབྱུང་མི་སྲིད་ལ་
རྩོམ་པ་པོ་ཕུལ་བྱུང་ཡང་འབྱུང་མི་ཐུབ་པ་དེ་ཡིན།
(《བོད་ལྗོངས་ཞིབ་འཇུག་》2001 ལོའི་དུས་དེབ་དང་པོའི་ཐོག་འཁོད།)
437



དངོས་ཡོད་རིང་ལུགས་ཀྱི་ངོ་བོ་དང་དེའི་འཕེལ་
རྒྱས་ཀྱི་ལོ་རྒྱུས་ལ་བསྐྱར་དུ་དཔྱད་པ།
བསྐྱར་དུ་དཔྱད་པའི་དགོས་པ།
1. དེ་སྔོན་རྩོམ་ཐབས་དེར་ཞིབ་འཇུག་བྱེད་སྐབས་ཆབ་སྲིད་ཀྱི་ཚོད་
འཛིན་དང་བཀག་རྒྱ་ཤུགས་ཆེར་གནས་ཤིང་འགའ་རེས་ནི་སྐབས་དེའི་ཆབ་
སྲིད་ལ་ གཞོགས་འདེགས་བྱེད་ པའི་ དགོས་མཁོར་གཞིགས་པ་ལས། རྩོམ་
ཐབས་དེའི་ཆོས་ཉིད་དང་ཚན་རིག་དང་ཚན་རིག་གི་རང་བཞིན་ལ་གཙིགས་
ཆེན་བྱས་མེད་པ་རེད། །
2. བོད་རིགས་ཀྱི་རྩོམ་རིག་ནང་དུ་འགའ་རེས་ཀྱིས་དངོས་ཡོད་རིང་
ལུགས་ཀྱི་རྩོམ་ཡིག་འདི་དང་དེ་ཞེས་རྨོངས་ཚོད་ཀྱིས་ཐ་སྙད་ཁོ་ན་བརྗོད་པ་
ཙམ་ལས་རྩོམ་ཐབས་དེའི་མཚན་ཉིད་ཀྱི་རང་བཞིན་ལ་ཞིབ་འཇུག་དང་ཤེས་
རྟོགས་བྱས་མེད་རྐྱེན་དགོས་མེད་ཀྱི་རྙོག་འཛིང་ཆེན་པོ་བཟོས་ཡོད་པ་མ་ཟད།
འགའ་རེས་ནི་ཞྭ་མོ་ལྷམ་འགེབས་ཀྱི་དཔེ་བཞིན་དགོད་བྲོའི་རྒྱུ་རུ་གྱུར་བ་དང༌།
ཕྱོགས་གཞན་ཞིག་ནས་དེ་སྔོན་དུས་རབས་ནང་བྱུང་བའི་བོད་རིགས་ཀྱི་རྩོམ་
རིག་སྒྱུ་རྩལ་ གྱི་མཚན་ཉིད་རིག་པའི་རྨང་གཞི་ནི་སངས་རྒྱས་ཆོས་ལུགས་ཀྱི་
ནང་རིག་པ་དེ་ཡིན་པ་དང་། བཅིངས་བཀྲོལ་བཏང་རྗེས་མཚན་ཉིད་རིག་པའི་
རྨང་གཞི་གསར་པ་ཞིག་བྱུང་བ་སྟེ། དེ་ནི་མར་ཁེ་སི་རིང་ལུགས་རེད། དེ་ལྟར་
བོད་རིགས་ཀྱི་རྩོམ་རིག་སྒྱུ་རྩལ་ལ་ད་ལམ་མཚན་ཉིད་རིག་པའི་རྨང་གཞི་མི་
438



འདྲ་བ་གཉིས་ཡོད་རྐྱེན་ཞིབ་འཇུག་བྱེད་པའི་དགོས་པ་འདི་བྱུང་ངོ༌། །
3. རྩོམ་ཐབས་དེ་འཛམ་གླིང་སྤྱི་ཡོངས་ལ་ཁྱབ་ཅིང་དར་འཕེལ་བྱུང་
བའི་གསར་རྩོམ་གྱི་བྱེད་ཐབས་ཤིག་དང་། ཡང་རིགས་པའི་གཞུང་ལུགས་ཀྱི་
ཐོག་ནས་རྩོམ་རིག་ལ་ཞིབ་འཇུག་བྱེད་པའི་རྣམ་ཚུལ་ཞིག་ཡིན། རྒྱལ་ཁབ་
གང་ཞིག་དང་མི་རིགས་གང་ཞིག་ཡིན་ནའང་གང་ལྟར་རྩོམ་རིག་གི་རིགས་
པའི་གཞུང་ལུགས་ལ་ཞིབ་འཇུག་བྱེད་སྐབས་གནད་དོན་དེ་མེད་པ་ཞིག་གཏན་
ནས་མ་ཡིན་པར་བརྟེན། བོད་རིགས་ཀྱི་རྩོམ་རིག་ལ་ཞིབ་འཇུག་བྱེད་པའི་
སྐབས་སུ་ཡང་གནད་དོན་དེར་ཞིབ་འཇུག་བྱེད་དགོས་པ་ཞིག་ཡིན། །
4. བོད་རིགས་ཀྱི་རྩོམ་རིག་གི་ལོ་རྒྱུས་ཐོག་ཏུ་རིགས་པའི་གཞུང་ལུགས་
ཀྱི་ཐོག་ནས་དངོས་ཡོད་རིང་ལུགས་ཀྱི་རྩོམ་ཐབས་དང་འཆར་ཡན་རིང་ལུགས་
ཀྱི་རྩོམ་ཐབས་ཞེས་པའི་ཐ་སྙད་དེ་གཉིས་ལ་གསལ་བཤད་དང་ཞིབ་དཔྱོད་
མངོན་གསལ་དོད་པོ་ཞིག་བྱས་མེད་རུང་གང་ལྟར་རྩོམ་ཐབས་དེ་གཉིས་ལ་
བརྟེན་ནས་བརྩམས་པའི་བརྩམ་ཆོས་ཕུན་སུམ་ཚོགས་པོ་ཞིག་ཡོད་པ་མ་ཟད།
ཆེས་ཕུལ་དུ་བྱུང་བའི་བརྩམ་ཆོས་ཀྱང་ཇི་སྙེད་ཅིག་མཆིས་ཡོད་པ་རེད། དེ་
ལྟར་ད་ལམ་དངོས་ཡོད་རིང་ལུགས་ཀྱི་རྩ་བའི་གྲུབ་ཆར་ཞིབ་འཇུག་བྱེད་པའི་
དགོས་པ་འདི་བྱུང་ངོ༌། ། །
5. ལོ་རྒྱུས་དུས་རབས་མི་འདྲ་བའི་ནང་དུ་རྩོམ་རིག་གི་ཡིད་ཤེས་དང་
མཚན་ཉིད་རིག་པའི་རྨང་གཞིའི་མི་འདྲ་བར་བརྟེན་དངོས་ཡོད་རིང་ལུགས་ལ་
ལོ་རྒྱུས་ཀྱི་རྣམ་ཚུལ་མི་འདྲ་བ་རེ་ཡོད་པ་ལས། གཅིག་མཚུངས་སུ་གནས་པ་
ཞིག་མ་ཡིན་ལ། སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་ཀྱི་མཚན་
ཉིད་རིག་པ་དེས་ལོ་རྒྱུས་འཕེལ་རྒྱས་ཀྱི་བརྒྱུད་རིམ་ནང་དུ་བྱུང་བའི་དངོས་
ཡོད་རིང་ལུགས་ཀྱི་ཆོས་ཉིད་དང་ཁྱད་ཆོས་ཀྱི་ཚབ་བྱེད་ཐུབ་པ་ཞིག་མ་ཡིན་ལ་
མཚུངས་རྟགས་རྒྱག་ཐུབ་པ་ཞིག་མ་ཡིན་པར་བརྟེན་འདིར་བསྐྱར་དུ་དཔྱད་
439



པའི་དམིགས་པ་འདི་ཡིན་ལགས་སོ། །
རྩོམ་རིག་གསར་རྩོམ་བྱེད་པའི་ལོ་རྒྱུས་ཀྱི་ཐོག་ཏུ་སྔར་ནས་གསར་རྩོམ་
བྱེད་ཐབས་མི་འདྲ་བའི་གྲུབ་མཐའ་གཉིས་བྱུང་ཡོད་པ་སྟེ། གཅིག་ནི་དངོས་
ཡོད་རིང་ལུགས་ཀྱི་རྩོམ་ཐབས་དང་། གཅིག་ཤོས་ནི་འཆར་ཡན་རིང་ལུགས་
ཀྱི་རྩོམ་ཐབས་དེ་ཡིན་ཞིང་། གསར་རྩོམ་བྱེད་ཐབས་མི་འདྲ་བ་དེ་གཉིས་ལ་
རིགས་པའི་གཞུང་ལུགས་ཀྱི་ཐོག་ནས་ཞིབ་དཔྱོད་དང་གསལ་བཤད་བྱེད་རྒྱུ་དེ་
ཕྱི་རབས་སུ་བྱུང་བ་ཞིག་ཡིན་རུང་། གང་ལྟར་རྩོམ་ཐབས་དེ་གཉིས་བེད་སྤྱད་
དེ་གསར་རྩོམ་བྱས་པའི་བརྩམ་བྱ་མི་ཉུང་བ་ཞིག་ནི་སྔར་ནས་ཡོད་ཡོད་པ་ཞིག་
ཡིན། བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་རིགས་པའི་གཞུང་ལུགས་ཀྱི་
ཐོག་ནས་དངོས་ཡོད་རིང་ལུགས་ཀྱི་རྩོམ་ཐབས་དང་འཆར་ཡན་རིང་ལུགས་ཀྱི་
རྩོམ་ཐབས་ཞེས་པའི་ཐ་སྙད་དེ་གཉིས་ལ་གསལ་བཤད་དང་ཞིབ་དཔྱད་མངོན་
གསལ་དོད་པོ་ཞིག་བྱས་མེད་རུང་གང་ལྟར་རྩོམ་ཐབས་དེ་གཉིས་ལ་བརྟེན་
ནས་བརྩམས་པའི་བརྩམས་ཆོས་ཕུན་སུམ་ཚོགས་པོ་ཞིག་ཡོད་པ་མ་ཟད།
ཆེས་ཕུལ་དུ་བྱུང་བའི་བརྩམས་བྱ་ཇི་སྙེད་ཅིག་མཆིས་ཡོད་པ་རེད། ད་ལྟའི་
དངོས་ཡོད་གནས་ཚུལ་ལ་གཞིགས་ཏེ་དངོས་ཡོད་རིང་ལུགས་ཀྱི་ངོ་བོ་དང་དེའི་
འཕེལ་རྒྱས་ཀྱི་ལོ་རྒྱུས་ལ་ཞིབ་དཔྱོད་ཅིག་བྱས་ཚེ་དེ་ནི་རྩོམ་རིག་གི་རིགས་པའི་
གཞུང་ལུགས་དང་གསར་རྩོམ་བྱ་རྒྱུ་སོགས་གང་ཅིར་ཕན་ཡོད་ཀྱི་བྱ་བ་ཞིག་
ཡིན་སྙམ། དཔྱད་རྩོམ་འདིའི་ནང་དུ་བོད་རིགས་ཀྱི་རྩོམ་རིག་ལོ་རྒྱུས་ཐོག་ཏུ་
བྱུང་བའི་དངོས་ཡོད་རིང་ལུགས་ཀྱི་རྩོམ་ཡིག་འདི་དང་དེ་ཞེས་བརྟག་དཔྱད་
བྱེད་རྒྱུ་མ་ཡིན་པར་དངོས་ཡོད་རིང་ལུགས་ཀྱི་རྩ་བའི་གྲུབ་ཆ་དང༌། དངོས་
ཡོད་རིང་ལུགས་ཀྱི་ལོ་རྒྱུས་དུས་རིམ་གྱི་འཕེལ་རྒྱས་ཀྱི་སྣང་ཚུལ་ལ་བརྟག་
དཔྱད་རགས་ཙམ་བྱེད་རྒྱུ་ཡིན་ལགས།
440



དང་པོ། དངོས་ཡོད་རིང་ལུགས་ཀྱི་ རྩ་བའི་གྲུབ་ཆའི་
སྐོར།
དངོས་ཡོད་རིང་ལུགས་དེ་རྩོམ་རིག་གི་གསར་རྩོམ་བྱེད་ཐབས་ཤིག་ཏུ་
རྩིས་ཡོད་པ་དེས་རྩོམ་པ་པོས་རྩོམ་རིག་གསར་རྩོམ་བྱེད་པའི་རྣམ་འགྱུར་གྱི་
ཐད་ལ་ངེས་པར་དུ་དངོས་ཡོད་ཀྱི་འཚོ་བར་ཁ་ཕྱོགས་དགོས་པ་མ་ཟད། མི་
དང་མིའི་དབར་གྱི་འབྲེལ་བ་དང་རྙོག་འཛིང་ཆེ་བའི་འགལ་བའི་ནང་ནས་འཚོ་
བའི་འཕོ་འགྱུར་ལ་ངོས་འཛིན་བྱས་ཏེ། སྤྱི་ཚོགས་ཀྱི་འཚོ་བའི་ནང་དུ་གནས་
པའི་གནད་དོན་དང་དངོས་ཡོད་ཀྱི་འཚོ་བ་དེ་མཚོན་པར་བྱ་དགོས་པ་རེད།
ལོ་རྒྱུས་ཀྱི་དུས་རབས་མི་འདྲ་བའི་ནང་དང་རྒྱལ་ཁབ་མི་འདྲ་བའི་ནང་དུ་རྩོམ་
རིག་གི་རིགས་པའི་གཞུང་ལུགས་ལ་ཞིབ་དཔྱད་བྱེད་མཁན་མཐའ་དག་གིས་
དངོས་ཡོད་ ཀྱི་ རང་བཞིན་དང༌། དཔེ་མཚོན་ གྱི་ རང་བཞིན་དེ་ གཉིས་ནི་
དངོས་ཡོད་རིང་ལུགས་ལ་ངེས་པར་དུ་ཚང་དགོས་པའི་རྩ་བའི་གྲུབ་ཆ་ཡིན་
ཞེས་ཐུན་མོང་དུ་ཁས་ལེན་བྱས་ཡོད་པ་རེད། འོན་ཏེ་དངོས་ཡོད་ཀྱི་རང་
བཞིན་དང་དཔེ་མཚོན་གྱི་རང་བཞིན་ཞེས་པའི་ཐ་སྙད་དེར་གོ་ལེན་ཇི་ལྟར་བྱ་
དགོས་རྒྱུའི་ཐད་སྔར་ནས་བཟུང་ལྟ་ཚུལ་མི་འདྲ་བ་སྣ་ཚོགས་པ་ཞིག་མཆིས། །
1. ཁ་ཅིག་གིས་དངོས་ཡོད་ཀྱི་རང་བཞིན་ཞེས་པའི་མཚོན་ཚུལ་གཙོ་བོ་
དེ་ནི་འཚོ་བ་དེ་ཇི་མ་ཇི་བཞིན་མཚོན་པར་བྱེད་དགོས་པ་དང་ཡང་ན་འཚོ་བའི་
ངོ་བོ་དང་ཕྱི་ཚུལ་གྱི་རྣམ་པ་ལ་གཞིགས་ཏེ་འཚོ་བ་དེ་མཚོན་པར་བྱེད་དགོས་རྒྱུ་
དེ་རེད་ཅེས་བརྗོད། བཤད་ཚུལ་དེར་རྒྱུ་མཚན་ངེས་ཅན་ཞིག་ལྡན་ཡོད་རུང་།
དངོས་ཡོད་རིང་ལུགས་ཀྱི་ཆོས་ཉིད་ལ་བལྟས་ཚེ་འདོད་ཚུལ་དེ་ཆ་མི་ཚང་བ་
ཞིག་ཡིན་པ་ཡང་གསལ་པོར་མཐོང་ཐུབ་པ་ཞིག་ཡིན། རྒྱུ་མཚན་ནི་དེས་རྩོམ་
པ་པོས་རང་སྟོབས་ཀྱི་ནུས་པ་འདོན་སྤེལ་བྱེད་ཀྱི་ཡོད་པ་དེ་སྣང་ཆུང་བྱས་པ་
441



ཞིག་ཡིན། བརྩམ་བྱའི་ནང་དུ་ཕྱི་རོལ་ཡུལ་གྱི་དངོས་ཡོད་ཀྱི་འཚོ་བ་འདུས་
ཡོད་པ་མ་ཟད། རྩོམ་པ་པོའི་རང་སྣང་གི་འཚོ་བའི་ལྟ་ཚུལ་དང་། སྙིང་བསྡུས་
བྱས་པའི་ཡིད་ཀྱི་རྣམ་འགྱུར་དང་། ཡིད་ཀྱི་ཕྱོགས་ཞེན། ཡིད་ཀྱི་གདེང་
འཇོག ཡིད་ཀྱི་རེ་བསྙེགས། མཛེས་དཔྱོད་ཀྱི་ཕུགས་འདུན་བཅས་འདུས་
ཡོད་པ་ཞིག་ཡིན། དེར་བརྟེན་རྩོམ་རིག་གི་བརྩམ་བྱ་ཡང་ ཕྱི་རོལ་ཡུལ་ གྱི་
དངོས་ཡོད་གནས་ཚུལ་དང་རང་སྣང་གི་ལྟ་བ་གཉིས་ཟུང་དུ་འབྲེལ་ནས་བྱུང་
བ་ཞིག་རེད། “ དངོས་ཡོད་ནང་ལྟར་” དང་ཡང་ན་ཇི་མ་ཇི་བཞིན་དུ་འཚོ་བ་
དངོས་པར་ལེན་བྱེད་པ་ལྟ་བུའི་རྩོམ་འབྲི་བྱེད་རྒྱུ་དེ་ནི་རང་བྱུང་རིང་ལུགས་ཀྱི་
རྩོམ་པ་པོ་རྣམས་ཀྱི་རྩོམ་འབྲི་བྱེད་པའི་རྣམ་ཚུལ་ཞིག་ཡིན། དེས་ན་འདིར་
ཐོག་མར་དངོས་ཡོད་རིང་ལུགས་དང་རང་བྱུང་རིང་ལུགས་ཀྱི་དབྱེ་བའི་སྐོར་ལ་
བརྟག་དཔྱད་རགས་ཙམ་བྱེད་དགོས་པ་ཞིག་ཡིན། རང་བྱུང་རིང་ལུགས་དང་
དངོས་ཡོད་རིང་ལུགས་ཀྱི་རྩོམ་སྲོལ་དེ་གཉིས་ཕྱི་ཚུལ་གྱི་རྣམ་པའི་ཐོག་ནས་
བལྟས་ན་ཧ་ལམ་འདྲ་བ་ཞིག་ཡིན་ཞིང་། དེ་གཉིས་པོས་ཕྱི་རོལ་ཡུལ་དུ་གནས་
པའི་དངོས་ཡོད་ཀྱི་འཚོ་བ་མཚོན་དགོས་རྒྱུར་ནན་བཤད་བྱེད་ཀྱི་ཡོད་རུང༌།
རྩོམ་ཐབས་དེ་གཉིས་ལ་རྩ་བའི་ཐོག་ནས་ཁྱད་པར་ཡོད་པ་ཞིག་ཡིན།
རང་བྱུང་ རིང་ལུགས་ ཀྱི་རྩོམ་སྲོལ་ དེ་ དུས་རབས་བཅུ་ དགུ་ པའི་ ལོ་
རབས་དྲུག་བཅུའི་ནང་དུ་ཧྥ་རེན་སིའི་རྒྱལ་ཁབ་ཏུ་དར་འཕེལ་བྱུང་བའི་རྩོམ་
རིག་གི་བསམ་པའི་རླབས་རྒྱུན་ཞིག་ཡིན་ལ། རྩོམ་ཐབས་དེ་ལོ་རབས་བདུན་
བཅུ་པ་དང་བརྒྱད་བཅུ་པའི་ནང་དུ་ཡང་གནས་ཡོད་པ་ཞིག་ཡིན། རྩོམ་རིག་
གི་བསམ་པའི་རླབས་རྒྱུན་དེ་སྔ་རྗེས་སུ་དབྱིན་ཇི་དང་། པི་ལི་ཧྲི། ནོར་ཝེ།
དབྱི་ཐ་ལི། ཨུ་རུ་སུ་སོགས་སུ་དར་ཁྱབ་བྱུང་ཡོད་པ་རེད། རང་བྱུང་རིང་
ལུགས་ཀྱི་རྩོམ་སྲོལ་དེའི་རིགས་པའི་གཞུང་ལུགས་ཀྱི་རྨང་གཞི་ནི་ཁུང་དཱ་ཡི་
དོན་དངོས་ཁུངས་སྐྱེལ་རིང་ལུགས་ཀྱི་མཚན་ཉིད་རིག་པ་དང་། ཐ་ནེ་ཡིས་
442



བརྩམས་པའི་དོན་དངོས་ཁུངས་སྐྱེལ་རིང་ལུགས་ཀྱི་མཛེས་རྩལ་རིག་པ་དེ་ཡིན་
པ་མ་ཟད། གཟུགས་ཁམས་ཆགས་ཚུལ་རིག་པ་མཁས་ཅན་སྐུ་ཞབས་ཁེ་ལོ་དཱ་
པེ་འར་ན་ཡིས་མཛད་པའི་རྒྱུད་འཛིན་རིག་པ་དེས་ཡང་རང་བྱུང་རིང་ལུགས་ཀྱི་
རིགས་པའི་གཞུང་ལུགས་ལ་ཤུགས་རྐྱེན་ཆེན་པོ་བྱུང་ཡོད་པ་རེད། དེ་རྗེས་ཇོ་
ལཱ་ཡིས་གོང་སྨོས་ཀྱི་རིག་པ་དེ་དག་ ཕྱོགས་བསྡུས་བྱས་ཏེ། རང་བྱུང་རིང་
ལུགས་ཀྱི་རིགས་པའི་གཞུང་ལུགས་གསར་གཏོད་བྱས་ཡོད་པ་དང༌། རང་བྱུང་
རིང་ལུགས་ཀྱི་གྲགས་ཆེ་བའི་རྩོམ་པ་པོ་ནི་ཧྥ་རེན་སིའི་རྩོམ་པ་པོ་ཧུང་གུ་འར་
སོགས་ཡོད་པ་རེད།
རང་བྱུང་རིང་ལུགས་ཀྱི་རྩ་བའི་ཁྱད་ཆོས་སྤྱིར་ཁག་གསུམ་དུ་བསྡུས་
ཆོག་པ་སྟེ།
གཅིག དོན་དངོས་ཁོ་ན་ཟིན་བྲིས་བྱེད་དགོས་པ་ལས་དཔེ་མཚོན་
ཅན་དུ་བསྒྱུར་མི་རུང་བ་དེ་ཡིན། །
གཉིས། སྐྱེ་དངོས་རིག་པ་དང༌། རྒྱུད་འཛིན་རིག་པ། ན་ལུགས་ན་
རྐྱེན་གྱི་རིག་པ་བཅས་གཞི་འཛིན་ས་བྱས་ཏེ། མི་ལ་ཞིབ་འཇུག་དང་རྩོམ་འབྲི་
བྱེད་དགོས་པའི་འདོད་ཚུལ་འཛིན་ཞིང་། མིའི་སྤྱི་ཚོགས་ཀྱི་རང་བཞིན་ཁས་
ལེན་མི་བྱེད་པར་སྣང་མེད་དུ་འཇོག་པ། །
གསུམ། ཕྱི་ཡུལ་རིང་ལུགས་ཁོ་ན་ཁས་ལེན་བྱེད་དགོས་པ་ལས། རྩོམ་
པ་པོའི་ཕྱོགས་ལྷུང་གི་རང་བཞིན་ཁས་ལེན་བྱེད་ཀྱི་མེད་པ་རེད། རྩོམ་པ་པོས་
རྩོམ་ཡིག་གསར་རྩོམ་ ཇི་ལྟར་བྱ་དགོས་རྒྱུའི་ ཐད་ཛོ་ལཱ་ ཡིས་ གསུངས་དོན།
“ ནན་བཤད་བྱེད་རྒྱུ་མེད་ལ་རབ་བཏགས་ཀྱང་བྱེད་རྒྱུ་མེད་པར་དོན་དངོས་ཁོ་
ན་ཡིན་དགོས་པ་ཞིག་ཡིན། དེ་ནི་བསྟོད་བསྔགས་བྱེད་འོས་པ་དང༌། ཡང་ན་
ཟུར་འདོན་བྱེད་དགོས་པའི་དོན་དངོས་ཁོ་ན་ཡིན་དགོས། རྩོམ་པ་པོ་ནི་ཀུན་
སྤྱོད་པ་མཁས་ཅན་ཞིག་མ་ཡིན་པར་དེ་ནི་བཤག་ལས་པ་མཁས་ཅན་ཞིག་ཡིན་
443



དགོས། རྩོམ་པ་པོས་མིའི་རིགས་ཀྱི་ཕུང་པོ་ཡི་ནང་ནས་ག་རེ་མཐོང་བ་དེ་
བརྗོད་པ་ཙམ་གྱིས་འགྲིག་པ་ཞིག་ཡིན་” (《ཛོ་ལཱ་》ཞེས་པའི་ཤོག་ངོས70ལ་
གསལ་)ཞེས་བརྗོད་པ་དང༌། དངོས་ཡོད་རིང་ལུགས་ཀྱི་སློབ་དཔོན་ཆེན་མོ་
པཱ་ཨེར་ཀྲ་ཁེ་དང་ཁོང་ཉིད་ཀྱི་ཁྱད་པར་སྐོར་“ ངའི་རྩོམ་ཡིག་ནང་གི་སྤྱི་ཚོགས་
ཀྱི་གྲུབ་ཆ་དེ་ཚན་རིག་གི་གྲུབ་ཆ་དེ་འདྲ་མང་པོ་ལྡན་ཡོད་པ་ཞིག་མ་ཡིན་།
ངའི་ངོས་ནས་བརྗོད་ན་གལ་ཆེ་ཤོས་ནི་རང་བྱུང་རིང་ལུགས་པ་རྣམ་དག་ཅིག་
དང་གཟུགས་ཁམས་རིག་པ་མཁས་ཅན་ཞིག་བྱེད་རྒྱུ་དེ་ཡིན་ལ། ང་ལ་རྩ་དོན་
འདི་མིན་གཞན་ཞིག་མེད་ ( རྒྱལ་པོ་དང་སྲིད་དབང༌། གནམ་བདག་ཆོས་
ལུགས།) པར་སྤྱིའི་ཆོས་ཉིད་( རྒྱུད་འཛིན་གྱི་རང་བཞིན། ལྷུན་གྱི་གྲུབ་པའི་
རང་བཞིན།) ཁོ་ན་ཡོད་པ་ཞིག་ཡིན། ང་ནི་པཱ་ཨེར་ཀྲ་ཁེ་དང་འདྲ་བར་མིའི་
རིགས་ཀྱི་འཚོ་བའི་ལམ་ལུགས་དེ་ལམ་ལུགས་འདི་འདྲ་ཞིག་མ་ཡིན་པར་དེ་
ལྟར་ཞིག་ཡོད་དགོས་ངེས་ཡིན་ཞེས་ཐག་གཅོད་བྱེད་མཁན་ཞིག་མ་ཡིན། ང་
ནི་ཆབ་སྲིད་པ་ཞིག་དང་མཚན་ཉིད་རིག་པ་བ་མཁས་ཅན་ཞིག་དང་ཀུན་སྤྱོད་
པ་མཁས་ཅན་ཞིག་བྱེད་འདོད་ཡོད་པ་མ་ཡིན་པར་ཡོན་ཏན་ཅནཞིག་བྱས་ན་
དེས་འདོད་བློ་འཚིམས་པ་ཞིག་ཡིན་”ཞེས་གསུངས། དོན་དངོས་ཐོག་ཕྱི་ཡུལ་
རིང་ལུགས་པ་ལྷད་མེད་ཡིན་པའི་རྩོམ་པ་པོ་ཞིག་གནས་མི་ ཐུབ་པ་མ་ཟད།
རྩོམ་པ་པོ་སུ་འདྲ་ཞིག་ཡིན་རུང་དེར་བསམ་བློའི་ཕྱོགས་ལྷུང་དང་དགའ་ཕྱོགས་
མངོན་གསལ་དོད་པོ་ཞིག་ཡོད་ལ་དགའ་སྡང་དང་བརྩེ་དུང་ངེས་ཅན་ཞིག་གི་
ཐོག་ནས་སྤྱི་ཚོགས་ཀྱི་འཚོ་བ་དེ་མཚོན་པར་བྱེད་ཀྱི་ཡོད་པ་རེད། རྩོམ་ཐབས་
དེ་གཉིས་ཀྱི་གཙོ་བོའི་ཁྱད་པར་ཅི་ཞིག་ཡིན་ཞེ་ན།
1དངོས་ཡོད་རིང་ལུགས་ཀྱི་གསར་རྩོམ་བྱེད་ཐབས་དེ་ནི་དོན་དངོས་
ཐོག་དངོས་གཙོ་རིང་ལུགས་ཀྱི་བསམ་བློའི་མཛུབ་ཁྲིད་འོག་ཏུ། སྤྱི་ཚོགས་ཀྱི་
དོན་སྙིང་ཐོག་ནས་མི་རྣམས་ལ་ངོས་འཛིན་དང་ཞིབ་འཇུག་བཅས་བྱས་ཏེ་ལོ་
444



རྒྱུས་ཀྱི་དོན་སྙིང་ཐོག་ནས་མི་རྣམས་ཀྱི་འཚོ་བ་དེ་རྩོམ་འབྲི་བྱེད་དགོས་རྒྱུའི་
འདོད་ཚུལ་འཛིན་གྱིན་ཡོད་ལ། དངོས་ཡོད་རིང་ལུགས་ཀྱི་རྩོམ་པ་པོ་རྣམས་
ཀྱིས་རྩོམ་ཡིག་གསར་རྩོམ་བྱེད་པའི་ནང་དུ་ག་དུས་ཡིན་རུང་དཔེ་མཚོན་གྱི་
གཟུགས་བརྙན་བརྒྱུད་དེ། སྤྱི་ཚོགས་འཚོ་བའི་ནང་གི་ཆབ་སྲིད་དང་ཀུན་སྤྱོད་
སོགས་ལ་གདེང་འཇོག་བྱས་ཤིང་བསམ་བློའི་ཕྱོགས་ལྷུང་ངེས་ཅན་ཞིག་དང་
བརྩེ་དུང་དང་དགའ་སྡང་ངེས་ཅན་ཞིག་མཚོན་པར་བྱེད་ ཀྱི་ཡོད་ པ་ རེད།
འདིར་བརྗོད་ པའི་དངོས་ གཙོ་རིང་ལུགས་ནི། དངོས་ གཙོ་རིང་ལུགས་ཀྱི་
མཚན་ཉིད་རིག་པ་དང་གཅིག གནའ་རབས་ཀྱི་བབ་ཆགས་པའི་དངོས་གཙོ་
རིང་ལུགས་དང་གཉིས། མར་ཁེ་སི་རིང་ལུགས་ཀྱི་རྩོད་སྒྲུབ་ཀྱི་དངོས་གཙོ་སྨྲ་
བ་དང་གསུམ་བཅས་ཡིན། །
རང་བྱུང་རིང་ལུགས་ཀྱི་མཚན་ཉིད་རིག་པའི་རྨང་གཞི་ནི་ཁུང་ད་ཡི་
དོན་དངོས་ཁུངས་སྐྱེལ་རིང་ལུགས་དེ་ཡིན་པ་མ་ཟད། ཁོ་ཚོས་སྐྱེ་དངོས་རིག་
པའི་ལྟ་ཚུལ་དང་ཐ་ན་རྒྱུད་འཛིན་རིག་པ་དང་ན་ལུགས་རིག་པའི་ལྟ་ཚུལ་གྱི་
ཐོག་ནས་མི་ལ་ངོས་འཛིན་བྱེད་དགོས་པ་དང་། དེ་དག་གི་འབྲེལ་བར་དབྱེ་
ཞིབ་བྱེད་དགོས་རྒྱུའི་འདོད་ཚུལ་འཛིན་གྱི་ཡོད་པ་མ་ཟད། རྩོམ་པ་པོ་ནི་ཆབ་
སྲིད་པ་ཞིག་དང་ཀུན་སྤྱོད་པ་ཞིག་མ་ཡིན་པར། དེ་ནི་ཡོན་ཏན་ཅན་ཞིག་དང་
བཤག་ལས་པ་ཞིག་ཡིན་དགོས་རྐྱེན་རྩོམ་པ་པོས་སྤྱི་ཚོགས་ཀྱི་འཚོ་བར་ཆབ་
སྲིད་དང་ཀུན་སྤྱོད་ཀྱི་ཐོག་ནས་གདེང་འཇོག་དང་དཔྱད་བརྗོད་བྱེད་རྒྱུར་ངོ་
རྒོལ་བྱེད་ཀྱི་ཡོད་པ་རེད།
2 དངོས་ཡོད་རིང་ལུགས་ཀྱིས་རྩོམ་རིག་གསར་རྩོམ་བྱེད་པའི་སྐབས་
སུ་དངོས་ཡོད་ཀྱི་འཚོ་བ་གཞིར་བཟུང་སྟེ་འཚོ་བ་དེ་མཚོན་པར་བྱེད་དགོས་པ་
མ་ཟད། འཚོ་བའི་ཕྱི་ཚུལ་གྱི་རྣམ་པ་དེ་དངོས་ཡོད་ཡིན་དགོས་པ་ཕུད་ད་དུང་
ཞིབ་ཕྲའི་བརྒྱུད་རིམ་ཡང་དངོས་ཡོད་ཡིན་དགོས་པ་དང་། འཚོ་བའི་ཆོས་ཉིད་
445



ལ་གཞིགས་ཏེ་འཚོ་བའི་ངོ་བོ་དེ་མཚོན་པར་བྱེད་ཀྱི་ཡོད་ལ། དེ་མིན་དངོས་
ཡོད་རིང་ལུགས་ཀྱི་རྩོམ་ ཐབས་དེས་རྩོམ་པ་པོ་རྣམས་ ཀྱིས་འཚོ་བ་དངོས་
རྣམས་གདམས་གསེས་དང་བཞུ་སྦྱངས་བྱས་ཏེ། སྒྱུ་རྩལ་གྱི་ཐོག་ནས་གཅིག་
སྡུད་བྱེད་དགོས་པ་དང༌། དཔེ་མཚོན་ཅན་དུ་བསྒྱུར་བར་བྱས་ནས་དཔེ་
མཚོན་གྱི་ཁོར་ཡུག་དང་དཔེ་མཚོན་གྱི་མི་སྣ་གསར་བསྐྲུན་བྱེད་རྒྱུར་ནན་བཤད་
བྱེད་ཀྱི་ཡོད་པ་རེད། དེ་ལྟར་དཔེ་མཚོན་ཅན་དུ་བསྒྱུར་བར་བྱེད་ པའི་བྱ་
ཐབས་དེ་ནི་དངོས་ཡོད་རིང་ལུགས་ཀྱི་བླ་སྲོག་ལྟ་བུ་ཞིག་ཏུ་གྱུར་ཡོད་པ་རེད་ལ།
རྩོམ་རིག་གིས་མཚོན་པར་བྱས་པའི་འཚོ་བ་དེ་ནི་མེ་ལོང་ལ་གཟུགས་བརྙན་
ཤར་བ་ལྟར་ཕྱི་རོལ་ཡུལ་གྱི་དངོས་པོ་འདྲ་བཤུས་བྱེད་རྒྱུ་ཞིག་མ་ཡིན་པར་རྩོམ་
པ་པོའི་ཀླད་པའི་རྩོལ་བ་ལ་བརྟེན་ནས་ལས་སྣོན་བྱེད་དགོས་རྒྱུའི་ངོས་འཛིན་
བྱེད་ཀྱི་ཡོད་པ་རེད།
རང་བྱུང་རིང་ལུགས་ཀྱིས་རྩོམ་རིག་གསར་རྩོམ་བྱས་པའི་ནང་དུ་རྩོམ་
པ་པོས་འཚོ་བར་གདམས་གསེས་དང་སྒྱུ་རྩལ་གྱིས་གཅིག་སྡུད་བྱེད་རྒྱུར་ངོ་རྒོལ་
བྱེད་ཀྱི་ཡོད་ལ། དཔེ་མཚོན་ཅན་དུ་བསྒྱུར་བར་བྱེད་པའི་བྱ་ཐབས་དེར་དེ་
བས་ཀྱང་ངོ་རྒོལ་བྱེད་ཀྱི་ཡོད། ཁོ་ཚོས་རྩོམ་པ་པོས་རྩོམ་རིག་གསར་རྩོམ་བྱེད་
སྐབས་འཚོ་བ་དངོས་ལ་རབ་བཏགས་དང་ལས་སྣོན་མི་བྱེད་ པར་ཇི་མ་ཇི་
བཞིན་དུ་རྩོམ་འབྲི་བྱེད་དགོས་རྒྱུར་ནན་བཤད་བྱེད་ཀྱི་ཡོད་པ་རེད། འདིར་
ཀའོ་ཨེར་ཅིས་སྐད་ཆ་ཞིག་བེད་སྤྱད་དེ་ཞུས་ན། “ རང་བྱུང་རིང་ལུགས་ནི་
པར་ལེན་མཁན་ གྱི་ ལག་ རྩལ་ དེ་ རང་ ཡིན་” ཞེས་ གསུངས་ པ་ ལྟར་ ཡིན།
དངོས་ཡོད་རིང་ལུགས་དང་རང་བྱུང་རིང་ལུགས་ཀྱི་རྩོམ་ཐབས་དེ་གཉིས་ཀྱི་རྩ་
བའི་ཁྱད་པར་ནི། གཅིག་གིས་འཚོ་བའི་ངོ་བོའི་ཕྱོགས་རྣམས་རྩོམ་རིག་གི་
ཐོག་ནས་ཚུར་སྣང་བྱེད་དགོས་རྒྱུའི་འདོད་ཚུལ་བཟུང་བ་དང་གཅིག་ཤོས་དེས་
འཚོ་བའི་ཕྱི་ཚུལ་གྱི་རྣམ་པ་དེ་དངོས་ཡོད་ཀྱི་ཐོག་ནས་ཇི་བཞིན་དུ་མཚོན་པར་
446



བྱ་དགོས་རྒྱུའི་འདོད་ཚུལ་འཛིན་གྱིན་ཡོད་པ་རེད། དེར་བརྟེན་ཁ་ཅིག་གི་ལྟ་
ཚུལ་དེ་ཐོག་མར་དངོས་ཡོད་རིང་ལུགས་དང་རང་བྱུང་རིང་ལུགས་ཀྱིས་དངོས་
ཡོད་ཀྱི་རང་བཞིན་ལ་ངོས་འཛིན་ཚུལ་དང་ཁྱད་པར་མཉམ་བསྲེས་བྱས་ཡོད་པ་
དེ་ཡིན།
རྩོམ་ཡིག་གི་དངོས་ཡོད་རང་བཞིན་ཐད་ནས་བརྗོད་ཚེ། གཙོ་བོའི་
དོན་གནད་ནི་འཚོ་བའི་ངོ་བོའི་ཕྱོགས་ཚུར་སྣང་བྱེད་རྒྱུ་དེར་རག་ལས་པ་མ་
ཟད། དེས་རང་བཞིན་དུ་དཔེ་མཚོན་གྱི་གནད་དོན་དང་འབྲེལ་བ་ཡོད་དགོས་
པ་ཞིག་ཡིན། རྒྱུ་མཚན་ནི་དཔེ་མཚོན་གྱི་མི་སྣ་དང་དཔེ་མཚོན་གྱི་བྱ་དངོས་
དེས་འཚོ་བའི་ངོ་བོ་ལེགས་ཤོས་གསལ་མཚོན་བྱེད་ཐུབ་པ་དེ་ཡིན། མི་འགའ་
རེས་དཔེ་མཚོན་གྱི་མི་སྣའི་གཤིས་རྒྱུད་ཐད་ལ་ང་ཚོས་འདི་ལྟར་ལྟ་དགོས་པ་སྟེ།
དཔེ་མཚོན་ནི་ཡོངས་ཁྱབ་ཀྱི་རང་བཞིན་ལ་དམིགས་པ་ཞིག་དང་། གཤིས་
རྒྱུད་ནི་དམིགས་བསལ་ གྱི་ རང་བཞིན་ལ་ དམིགས་པ་ཞིག་ཡིན་ཞེས་བརྗོད།
ལྟ་ཚུལ་དེས་དཔེ་མཚོན་དང་གཤིས་རྒྱུད་གཉིས་ཁ་བྲལ་དུ་གཏོང་གི་ཡོད་པ་
གསལ་པོར་མཐོང་ཐུབ་པ་ཞིག་ཡིན། དཔེ་མཚོན་གྱི་མི་སྣ་དེ་ནི་བྱེ་བྲག་གི་རང་
བཞིན་བརྒྱུད་དེ་ཐུན་མོང་གི་རང་བཞིན་མཚོན་པར་བྱས་པ་ཞིག་དང་དམིགས་
བསལ་གྱི་བྱ་དངོས་བརྒྱུད་དེ་སྤྱིར་བཏང་མཚོན་པར་བྱས་པ་ཞིག་ཡིན་ལ།
དངོས་ཡོད་ཀྱི་འཚོ་བ་དེ་ཡང་སྒྱུ་རྩལ་གྱི་དངོས་ཡོད་དེ་དང་མཚུངས་པ་ཞིག་
གམ་ཡང་ན་ཁྱད་མེད་པ་ཞིག་གཏན་ནས་མ་ཡིན།
དངོས་ཡོད་ཀྱི་འཚོ་བ་ཞེས་པ་ནི་མི་རྣམས་ཀྱི་རང་སྣང་ཡུལ་ཅན་གྱི་འདུ་
ཤེས་ལ་བརྟེན་ནས་འགྱུར་ལྡོག་འགྲོ་བཞིན་པའི་ཕྱི་རོལ་ཡུལ་དུ་གནས་པའི་འཚོ་
བའི་དོན་དངོས་རྣམས་ཡིན་ལ། ལོ་རྒྱུས་དུས་རབས་རིམ་བྱུང་དུ་བྱུང་བའི་མི་
རྣམས་ཀྱི་འཚོ་བ་དང་ད་ལྟའི་དངོས་ཡོད་ཀྱི་འཚོ་བ་དེ་དག་ཚུད་པ་ཞིག་ཀྱང་
ཡིན། དངོས་གཙོ་རིང་ལུགས་ཀྱི་ལྟ་ཚུལ་ཐོག་ནས་བལྟས་ན། ཕྱི་རོལ་ཡུལ་དུ་
447



གནས་པའི་རང་བྱུང་ཁམས་ཀྱི་འཚོ་བ་མཐའ་དག་ནི་དངོས་ཡོད་ཀྱི་འཚོ་བར་
ངོས་འཛིན་བྱེད་ཀྱི་ཡོད་པ་མ་ཟད། དེའི་ནང་དུ་གློ་བུར་དུ་བྱུང་བའི་འཚོ་བ་
དང༌། རང་བཞིན་དུ་གྲུབ་པའི་འཚོ་བ། གནས་ཚུལ་ངོ་མ་དང་རྫུན་བཟོ་བྱས་
པ། མཛེས་སྡུག་དང་མཛེས་སྡུག་མ་ཡིན་པ། ཡང་དག་པ་དང་ཡང་དག་མ་
ཡིན་པའི་འཚོ་བའི་སྣང་ཚུལ་མཐའ་དག་ཚུད་ཡོད་པ་ཞིག་ཡིན། དངོས་ཡོད་ཀྱི་
འཚོ་བ་དེ་སྒྱུ་རྩལ་གྱི་དངོས་ཡོད་གྲུབ་པར་བྱེད་པའི་རྒྱུ་ཆ་དང་འབྱུང་ཁུངས་དེ་
དེར་
སྒྱུ་རྩལ་གྱི་དངོས་ཡོད་ཅེས་པ་ནི་རྩོམ་པ་པོས་འཚོ་བ་དངོས་ཀྱི་རྨང་
གཞིའི་ཐོག་ནས་གསར་བསྐྲུན་བྱས་པ་ཞིག་ཡིན་ལ། སྤྱི་ཚོགས་ཀྱི་འཚོ་བའི་
ཆོས་ཉིད་དང་ངོ་བོ་གསལ་སྟོན་བྱེད་ཐུབ་པའི་སྒྱུ་རྩལ་གྱི་གཟུགས་བརྙན་དེ་
འཚོ་བའི་གཏན་ཚིགས་རིག་པ་དང་མཐུན་པར་བྱས་ནས་བྱུང་བ་ཞིག་ཡིན།
སྒྱུ་རྩལ་གྱི་དངོས་ཡོད་དེ་དོན་དངོས་ཐོག་རྩོམ་པ་པོས་འཚོ་བ་དངོས་ཀྱི་རྒྱུ་ཆར་
གདམས་གསེས་དང་། བསྒྱུར་བཀོད། ལས་སྣོན་བྱས་པའི་འབྲས་བུ་ཞིག་
ཡིན་ཞིང་། དེ་ནི་འཚོ་བའི་རང་གཟུགས་ངོ་མ་དེ་མ་ཡིན་པར་དེ་ནི་འཚོ་བ་
དངོས་ལས་ཚད་མཐོ་བ་དང༌། གཅིག་སྡུད་ཆེ་བ། དཔེ་མཚོན་གྱི་རང་བཞིན་
ལྡན་པ། ཕུགས་བསམ་ཅན་དུ་འགྱུར་བ། དེ་བས་མཛེས་སྡུག་ལྡན་པ་ཞིག་ཏུ་
གྱུར་ཡོད་པ་མ་ཟད། རྩོམ་རིག་དེ་དག་གིས་མི་རྣམས་ལ་དངོས་དོན་ལྟ་བུའི་
ཡིད་ཆེས་ཀྱི་སྣང་ཚུལ་ཞིག་བཅོས་མིན་བཟོས་བྲལ་དུ་སྟེར་ཐུབ་ཀྱི་ཡོད་པ་རེད།
འོན་ཏེ་སྒྱུ་རྩལ་གྱི་དངོས་ཡོད་དེ་འཚོ་བའི་དངོས་ཡོད་དེ་དང་མཚུངས་པ་ཞིག་
གམ་ཁྱད་མེད་པ་ཞིག་མ་ཡིན། སྒྱུ་རྩལ་གྱི་ཐོག་ནས་གསར་བསྐྲུན་བྱས་པའི་
རྩོམ་ཡིག་ནང་གི་མི་སྣ་དག་ད་ལྟའི་འཚོ་བ་དངོས་ཀྱི་ནང་དུ་ཁོ་ཚོའི་ཐེམ་ཐོ་དང་
སྡོད་གནས། ཁྱིམ་རྒྱུད་སོགས་བཙལ་འཚོལ་བྱེད་མི་ཐུབ་ལ། ཡང་གནད་དོན་
དེ་དག་བྱུང་བའི་ཞིབ་ཕྲའི་དུས་ཚོད་དང་ས་ཁུལ་ཡང་གཏན་འཁེལ་བ་ཞིག་
448



འཚོལ་མི་ ཐུབ། དཔེར་ན། གཞོན་ནུ་ ཟླ་མེད། བྲན་་ གཡོག་བྱམས་པ།
དཔལ་ལྡན། དཔལ་འབར་སོགས་ཀྱི་མི་སྣ་ལྟ་བུ་ཡིན། ཀའོ་ཨེར་ཅིས་“ གལ་
ཏེ་རྩོམ་པ་པོ་ཞིག་གི་ཚོང་པ་དང་། དཔོན་པོ། བཟོ་པ་བཅས་སོ་སོའི་མི་གྲངས་
ཉི་ཤུ་ནས་ལྔ་བཅུའམ་བརྒྱ་ཕྲག་ཁ་ཤས་ཀྱི་གཟུགས་ཐོག་ནས་ཁོ་ཚོས་རང་སོ་
སོའི་གྲལ་རིམ་ཁྱད་ཆོས་ཐུན་མོང་མ་ཡིན་པ་རྣམས་དང༌། འདོད་ཞེན་དང་
དགའ་ཕྱོགས། ལུས་ཀྱི་བྱེད་བཟོ། ཡིད་ཀྱི་དད་མོས། ངག་གི་སྨྲ་ལུགས་
སོགས་གཅིག་ཏུ་བསྡུས་རྗེས་སླར་ཡང་ཚོང་པ་ གཅིག་ དང་དཔོན་པོ་གཅིག
བཟོ་པ་གཅིག་གི་ལུས་སྟེང་ཐོག་ཏུ་ཕར་སྦྱར་ཐུབ་ཚེ། རྩོམ་པ་པོ་དེས་གང་ཟག་
མངོན་ཅན་ཞིག་འབྲི་འདོད་ཐུབ་རྒྱུ་ཡིན་” ཞེས་གསུངས། དེ་ལྟར་སྒྱུ་རྩལ་གྱི་
ཐོག་ནས་གཅིག་སྡུད་བྱས་པའི་མི་སྣ་དེར་དམིགས་བསལ་གྱི་བྱེ་བྲག་གི་རང་
བཞིན་ལྡན་ཡོད་པ་མ་ཟད་། དེར་ཡོངས་ཁྱབ་ཀྱི་རང་བཞིན་ལྡན་པའི་དཔེ་
མཚོན་གྱི་མི་སྣ་ཞིག་ཏུ་གྱུར་ཐུབ་པ་ཞིག་ཡིན་ལ། དཔེ་མཚོན་གྱི་མི་སྣ་དེའི་ཐོག་
ནས་གྲལ་རིམ་དང་ཡང་ན་རིམ་གྲས་གང་ཞིག་གི་ཁོངས་སུ་གཏོགས་པ་ཡིན་
མིན་ཡང་གསལ་པོར་མཚོན་ཐུབ་པ་ཞིག་ཡིན། འོན་ཏེ་དཔེ་མཚོན་གྱི་མི་སྣ་དེ་
ནི་མི་འདྲ་བ་ཁག་སོ་སོའི་གཟུགས་བརྙན་ལ་འགྲེལ་བཤད་བྱས་པ་ཞིག་ཏུ་ངོས་
འཛིན་བྱེད་རྒྱུ་མེད་པ་དེ་ཡིན། དེ་སྔོན་དཔེ་མཚོན་གྱི་མི་སྣའི་གཟུགས་བརྙན་
གསར་བསྐྲུན་བྱེད་རྒྱུའི་ཐད་གྲལ་རིམ་གྱི་རང་བཞིན་དེ་གཙོ་བོར་འཛིན་ཞིང་།
ཁོ་ཚོའི་ལྟ་ཚུལ་དུ་གྲལ་རིམ་གཅིག་ལ་དཔེ་མཚོན་གྱི་རང་བཞིན་ལྡན་པ་རེ་སྦྱར་
བ་དང༌། ཐ་ན་བཟོ་པ་དང་ཞིང་པ། དམག་མི་སོགས་ཁག་བགོས་ཀྱི་དཔེ་
མཚོན་གསར་བསྐྲུན་བྱེད་གཞི་ཞིག་ཏུ་བཞག་པ་དང༌། རྩོམ་ཡིག་གི་ནང་དུ་
བཟོ་པའི་གཟུགས་བརྙན་ཞིག་གསར་བསྐྲུན་བྱས་ཡོད་ཚེ། དེས་བཟོ་པ་ཁོ་
ནར་ཁྱབ་པ་ལས་སྤྱི་ཚོགས་འདིའི་ཐོག་གནས་པའི་མི་སྣ་གཞན་ལ་ཁྱབ་མི་ཐུབ་
པ་ཞིག་ཏུ་ངོས་འཛིན་བྱས་ཡོད་པ་དེས་རྩོམ་རིག་གི་རིགས་པའི་གཞུང་ལུགས་
449



ནང་དུ་ཕན་མེད་ཀྱི་རྙོག་འཛིང་ཤིན་ཏུ་ཆེ་བ་ཞིག་བཟོས་ཡོད་པ་རེད། དོན་
དངོས་ཐོག་དཔེ་མཚོན་གྱི་རང་བཞིན་ལྡན་པའི་མི་སྣ་ཞིག་ཡིན་ཚེ། དེར་
དམིགས་བསལ་གྱི་བྱེ་བྲག་གི་རང་བཞིན་ལྡན་ཡོད་པ་མ་ཟད། ད་དུང་སྤྱི་
ཚོགས་ཁྱོན་ཡོངས་ཀྱི་ཐུན་མོང་གི་རང་བཞིན་ཡང་ལྡན་ཡོད་རྐྱེན། མི་སྣའི་
སེམས་ཁམས་དང་གཤིས་རྒྱུད་སོགས་རིམ་གྲས་གང་སར་སྦྱར་ཆོག་པ་ཞིག་ཡིན་
ལ་སྦྱར་ཐུབ་པ་ཞིག་དགོས་ངེས་ཀྱང་ཡིན། དཔེ་མཚོན་གྱི་མི་སྣ་ཞིག་ཡིན་ཕྱིར་
དེར་ངེས་པར་དུ་གྲལ་རིམ་གྱི་གཅིག་སྡུད་རང་བཞིན་ལྡན་དགོས་པ་ཞིག་ཡིན་
ལ། ད་དུང་སྤྱི་ཚོགས་ཁྱོན་ཡོངས་ཀྱི་རང་བཞིན་ཡང་གཅིག་སྡུད་བྱེད་དགོས་པ་
ཞིག་ཡིན།
འཚོ་བ་དངོས་ཀྱི་ནང་དུ་གྲལ་རིམ་གཅིག་པ་ཡིན་པའི་མི་རྣམས་ཀྱིས་
ཀྱང་བྱེ་བྲག་རང་བཞིན་མི་འདྲ་བ་སྣ་ཚོགས་མཚོན་པར་བྱེད་ཀྱི་ཡོད་རྐྱེན་གལ་
རིམ་གཅིག་ལ་དཔེ་མཚོན་གཅིག་རང་ལས་མེད་པ་ཞིག་མ་ཡིན། དངོས་ཡོད་
འཚོ་བའི་ནང་དུ་མི་རྣམས་ཀྱི་འཚོ་བར་ངོས་འཛིན་ཚུལ་དང་། འདོད་ཕྱོགས་
ཞེན་ཆགས། སྡང་སེམས་ནི་རྙོག་འཛིང་ཤིན་ཏུ་ཆེ་བ་དང་། ཁོ་ཚོའི་གཤིས་
རྒྱུད་དང་ཤུགས་རྐྱེན་དང་ལེན་བྱེད་རྒྱུའི་ཐད་ཁྱད་པར་ཆེ་ལ་སྣེ་མང་འཛོམས་པ་
ཞིག་ཡིན་རྐྱེན། གནད་དོན་འགའ་ཞིག་གིས་གྲལ་རིམ་གྱི་རང་བཞིན་གཅིག་
སྡུད་བྱེད་ཐུབ་པ་ཞིག་མ་ཡིན། གྲལ་རིམ་གཅིག་གི་ཁོངས་སུ་གཏོགས་པའི་མི་
རྣམས་ཀྱི་ངོས་ནས་ཞུས་ན། མི་འགའ་རེས་གནད་དོན་འདི་འདྲ་འགའ་ཞིག་
གི་ཐོག་ཏུ་གྲལ་རིམ་གྱི་ཞེན་ཆགས་རང་བཞིན་མངོན་གསལ་དོད་པོ་ཡོད་པ་
དང༌། མི་འགའ་རེས་ཀྱང་གནད་དོན་གཞན་ཞིག་གི་ཐོག་ཏུ་གྲལ་རིམ་དེའི་
འདུ་ཤེས་མངོན་གསལ་དོད་པོ་ཡོད་པ་ཞིག་ཡིན་ལ། འགའ་རེས་གྲལ་རིམ་དེ་
གའི་འདུ་ཤེས་མངོན་གསལ་དེ་ཙམ་མེད་པ་དང་། ཐ་ན་རང་གི་གྲལ་རིམ་དེར་
རྒྱབ་གཏོད་བྱས་ཏེ་གྲལ་རིམ་གཞན་ཞིག་གི་ཕྱོགས་སུ་བསྐྱོད་ཀྱི་ཡོད་པ་རེད།
450



དེའི་ཐོག་ནས་གྲལ་རིམ་གཅིག་གི་ཁོངས་སུ་གཏོགས་པའི་མི་རྣམས་ཀྱི་བསམ་
བློའི་འདུ་ཤེས་དང་། ཞེན་ཆགས་སོགས་མཚོན་ཚུལ་ཤིན་ཏུ་མང་བ་ཞིག་ཡིན་
པ་ལས་གཅིག་མཚུངས་སུ་གནས་པ་ཞིག་མ་ཡིན་པར་བརྟེན་གྲལ་རིམ་གཅིག་
ལ་དཔེ་མཚོན་གཅིག་རང་ལས་མེད་ཅེས་བརྗོད་མི་ཐུབ་པ་ཞིག་ཡིན། དེ་ལྟར་
ཡོངས་ཁྱབ་ཀྱི་རང་བཞིན་དེ་སྤྱིར་བཏང་ཅན་དུ་འགྱུར་བར་བྱེད་དགོས་པ་ཞིག་
མ་ཡིན་ལ། དམིགས་བསལ་གྱི་རང་བཞིན་དེ་ཡོངས་ཁྱབ་ཀྱི་རང་བཞིན་དང་
ཁ་བྲལ་དགོས་པ་ཞིག་ཡང་མ་ཡིན་ནོ། །
2. ཁ་ཅིག་གིས་དངོས་ཡོད་ཀྱི་རང་བཞིན་དང༌། དཔེ་མཚོན་གྱི་མི་སྣ།
དཔེ་མཚོན་གྱི་ཁོར་ཡུག་བཅས་ནི་དངོས་ཡོད་རིང་ལུགས་ཀྱི་རྩོམ་རིག་འགྲུབ་
བྱེད་ཀྱི་རྒྱུ་རྐྱེན་གཙོ་བོ་གསུམ་ཡིན་ཞེས་བརྗོད། གནད་དོན་འདིའི་ཐད་ལ་ད་
དུང་ཞིབ་འཇུག་བྱེད་དགོས་པ་ཞིག་ཡིན། ལྟ་ཚུལ་དེའི་རྩ་བའི་འབྱུང་གཞི་ནི་
ཕལ་ཆེར་ཨེན་ཀེ་སིས་《གྲོང་ཁྱེར་གྱི་བུ་མོ་》ཞེས་པའི་བརྩམས་སྒྲུང་ལ་དཔྱད་
གཏམ་བྱས་ཡོད་པ་དེའི་ནང་ནས་ཡོང་བ་ཞིག་ཡིན། དེའི་ནང་དུ་ཨེན་ཀེ་སིས་
“ ངས་བལྟས་ན་དངོས་ཡོད་རིང་ལུགས་ཀྱི་དོན་སྙིང་ནི་ཞིབ་ཕྲའི་གནད་དོན་
རྣམས་དངོས་ཡོད་ཡིན་དགོས་པ་མ་ཟད་ད་དུང་དངོས་ཡོད་ཀྱི་ཐོག་ནས་དཔེ་
མཚོན་ཁོར་ཡུག་ནང་གི་དཔེ་མཚོན་གྱི་མི་སྣ་བསྐྱར་དུ་ཐོན་པ་བྱེད་དགོས་པ་
རེད། ཁྱེད་ཀྱི་མི་སྣ་དེ་དག་ཁོ་ཚོ་རང་ངོས་ཀྱི་ཐད་ནས་བཤད་ན་དཔེ་མཚོན་
ལྡན་ཙམ་ཡིན་རུང༌། མི་སྣ་དེ་དག་གི་མཐའ་སྐོར་དང་མི་སྣའི་བྱ་སྤྱོད་ལ་སྐུལ་
སློང་བྱེད་པའི་ཁོར་ཡུག་དེ་དག་དེ་ཙམ་དཔེ་མཚོན་ལྡན་པ་ཞིག་མ་ཡིན།” ཞེས་
(《མར་ཁེ་སི་དང་ཨེན་ཀེ་སིའི་གསུང་རྩོམ་གཅེས་བསྡུས་》དེབ་བཞི་པའི་ཤོག་
ངོས་462ལ་གསལ་)གསུངས་པ་དང༌། “ དཔེ་མཚོན་ཁོར་ཡུག་ནང་གི་དཔེ་
མཚོན་མི་སྣ་བསྐྱར་དུ་ཐོན་པ་བྱེད་དགོས་” ཞེས་པ་དེར་དེ་སྔོན་མི་མང་པོས་
དཔེ་མཚོན་གྱི་ཁོར་ཡུག་ཅིག་མེད་ཚེ་དཔེ་མཚོན་གྱི་མི་སྣ་ཡང་གསར་བསྐྲུན་
451



བྱེད་མི་ཐུབ་ཅེས་ངོས་འཛིན་བྱས་ཡོད་པ་རེད། དོན་དངོས་ཐོག་ ཁོར་ཡུག་
གིས་མི་སྣ་གསར་བསྐྲུན་བྱེད་ཐུབ་པ་ཞིག་ཡིན་ལ། མི་སྣས་ཁོར་ཡུག་ཀྱང་
གསར་བསྐྲུན་བྱེད་ཐུབ་པ་ཞིག་ཡིན། དེ་ལྟར་ཨེན་ཀེ་སིའི་གསུང་གཏམ་དེ་
དཔེ་མཚོན་ ཁོར་ཡུག་དང་དཔེ་མཚོན་ གྱི་མི་སྣ་གསར་བསྐྲུན་བྱེད་པའི་ཚད་
འཛིན་གྱི་ཁྲིམས་གཞུང་ལྟ་བུ་ཞིག་ཏུ་རྩིས་དགོས་པ་ཞིག་མ་ཡིན་ལ། མཐའ་
གཅིག་ཏུ་གོ་ལེན་དང་ངོས་འཛིན་དེ་ཁོ་ན་བྱེད་དགོས་པ་ཞིག་ཀྱང་མ་ཡིན། མི་
རྣམས་ཀྱི་བྱ་སྤྱོད་དང་ཁོར་ཡུག་གཉིས་ནི་ཁ་བྲལ་མི་ཐུབ་པ་ཞིག་ཡིན། འོན་ཏེ་
དཔེ་མཚོན་གྱི་ཁོར་ཡུག་དང་དཔེ་མཚོན་གྱི་མི་སྣ་གཉིས་པོ་མཉམ་དུ་སྒྲིག་སྟེ་
དངོས་ཡོད་རིང་ལུགས་ཀྱི་རྒྱུ་རྐྱེན་གཙོ་བོ་ཞིག་ཏུ་བཞག་ཡོད་པ་དེ་འཚམས་པོ་
མེད་པ་ཞིག་ཡིན། ཨེན་ཀེ་སིས“ ་གཙོ་བོའི་མི་སྣ་དེ་གྲལ་རིམ་ངེས་ཅན་ཞིག་
དང་ཕྱོགས་ལྷུང་ངེས་ཅན་ཞིག་གི་སྐུ་ཚབ་ཡིན་དགོས་” པ་དང་ཁོ་ཚོའི་བྱ་སྤྱོད་
ནི“ ཁོ་ཚོ་གནས་པའི་ལོ་རྒྱུས་ཀྱི་རླབས་རྒྱུན་ནང་ནས་ཡོང་བ་ཞིག་ཡིན།”
ཞེས་གསུངས། དཔེ་མཚོན་གྱི་ཁོར་ཡུག་ཅེས་པ་ནི་སྐབས་དེའི་དབྱིན་ཇིའི་བཟོ་
པའི་གྲལ་རིམ་ལ་ལོ་ལྔ་བཅུའི་འཐབ་རྩོད་ཀྱི་ལོ་རྒྱུས་ལྡན་ཡོད་པ་དེར་གསུངས་
པ་ཞིག་ཡིན། ཧ་ཁེ་ས་སིས་བརྩམས་པའི་《གྲོང་ཁྱེར་གྱི་བུ་མོ་》ཞེས་པའི་ནང་
དུ་སྤྱི་ཚོགས་དང་ལོ་རྒྱུས་ཀྱི་ཁོར་ཡུག་ནང་ནས་བཟོ་པའི་གྲལ་རིམ་དེ་རྩོམ་འབྲི་
བྱས་མེད་པར་ལས་དབང་ལ་མགོ་བོ་སྒུར་མཁན་ཞིག་དང་ཐ་ན་ཡེ་ཤུའི་ཆོས་
ལུགས་ལ་བརྟེན་ནས་རང་སྐྱོབས་ཐབས་བྱེད་མཁན་ཞིག་ཏུ་རྩོམ་འབྲི་བྱས་ཡོད་
པ་དེ་རེད། དེ་ལྟར་དཔེ་མཚོན་གྱི་མི་སྣ་དེ་ཨེན་ཀེ་སིའི་སེམས་ཁམས་ནང་དུ་
ཡོད་པའི་མི་སྣ་དེ་མ་ཡིན་པར་དེ་ནི་ལུན་ཏུན་གྱི་ཤར་ངོས་སུ་གནས་པའི་ནུས་
པ་དེ་ཙམ་མེད་པའི་མི་སྣའི་དཔེ་མཚོན་ཙམ་ཡིན། རྩོམ་ཡིག་དེས་མི་སྣ་ཉུང་
ཤས་ཤིག་གི་སེམས་ཁམས་མཚོན་པ་ཙམ་ལས་གནའ་བོའི་ཞི་ལཱ་ཡི་མཚན་ཉིད་
རིག་པ་མཁས་ཅན་ཡཱ་ལི་སི་ཏོ་ཏེ་(སྤྱི་ལོའི་སྔོན་གྱི་ལོ་384 -322) ཡི་《སྙན་
452



ངག་རིག་པ་》ཞེས་པའི་ནང་དུ་“ དེ་ལྟར་ཡོད་དགོས་པའི་རྣམ་པ་” དང་ཡང་
ན་“ ངོ་བོ་ངོ་མའི་རྣམ་པ་” ལ་གཞིགས་ཏེ་རྩོམ་འབྲི་བྱ་དགོས་པའི་འདོད་ཚུལ་
བཏོན་པ་དང་། དེ་ནི་ཆེས་ཐོག་མའི་འཆར་ཡན་རིང་ལུགས་དང་དངོས་ཡོད་
རིང་ལུགས་ཀྱི་རྩོམ་ཐབས་ལ་རིགས་པའི་གཞུང་ལུགས་ཀྱི་ཐོག་ནས་གཅིག་སྡུད་
བྱས་པ་དང༌། དེ་རྟིང་འཇར་མན་གྱི་ཞི་ལོ་ཞེས་པས་1795ལོར་《བབ་ཆགས་
ཀྱི་ཇི་བཞིན་བརྗོད་པའི་སྙན་ཚིག་དང་ཡིད་འབྱུང་བའི་སྙན་ཚིག་ལ་དཔྱད་པ་》
ཞེས་པའི་ནང་དུ་བབ་ཆགས་ཀྱི་ཇི་བཞིན་བརྗོད་པའི་སྙན་ཚིག་གི་ཁྱད་ཆོས་ནི་
“ དངོས་ཡོད་ལ་གང་ཐུབ་ཅི་ཐུབ་དང་ཕུན་སུམ་ཚོགས་པོའི་སྒོ་ནས་ལད་མོ་
བྱེད་དགོས་“ ཞེས་དང་། ཡིད་འབྱུང་སྐྱེ་བའི་སྙན་ཚིག་ནི་“ དངོས་ཡོད་དེ་
ཕུགས་བསམ་ཅན་དུ་ཐོར་འདེགས་བྱེད་དགོས་” ཞེས་གསུངས་པ་དང༌། དེ་
རྟིང་1888ལོའི་ཟླ་བ་བཞི་པར་ཨེན་ཀེ་སིས་དུས་རབས་དེའི་ནང་བྱུང་བའི་
དངོས་ཡོད་རིང་ལུགས་རྩོམ་ཐབས་ཀྱི་ཁྱད་ཆོས་ལ་རིགས་པའི་གཞུང་ལུགས་ཀྱི་
ཐོག་ནས་གཅིག་སྡུད་བྱས་པ་ཞིག་ཡིན། ཨེན་ཀེ་སིའི་གསུང་གཏམ་དེ་གོང་
སྨོས་ཀྱི་ཡཱ་ལི་སི་ཏོ་ཏེ་དང་ཞི་ལོ་ཡིས་གསུངས་པའི་དངོས་ཡོད་རིང་ལུགས་ཀྱི་
མཚན་ཉིད་དེ་ལས་ཆེས་སྔོན་ཐོན་དང་ཅུང་ཆ་ཚང་བ་ཞིག་ཡིན། འོན་ཏེ་ཨེན་
ཀེ་སིས་“ དཔེ་མཚོན་ཁོར་ཡུག་དང་དཔེ་མཚོན་གྱི་མི་སྣའི་འབྲེལ་བའི་སྐོར་གྱི་”
གསུང་གཏམ་དེ་ཚན་རིག་དང་ཤིན་ཏུ་མཐུན་པ་ཞིག་མ་ཡིན་པ་མ་ཟད། ཧ་ཁེ་
ས་སིས་བརྩམས་པའི་《གྲོང་ཁྱེར་གྱི་བུ་མོ་》ཞེས་པའི་སྒྲུང་གཏམ་ལ་གདེང་
འཇོག་བྱས་པ་དེ་ཡང་དྲང་བདེན་དང་གནད་དུ་འཁེལ་བ་ཞིག་མ་ཡིན། རྒྱུ་
མཚན་ནི་དུས་རབས་བཅུ་དགུ་པ་དང་ལོ་རབས་བརྒྱད་ཅུ་པའི་བཟོ་པའི་ཁྲོད་དུ་
ཡང་ནུས་པ་དེ་ཙམ་མེད་པའི་མི་མི་ཉུང་བ་ཞིག་གནས་ཡོད་ལ། མི་དེ་གྲས་ནི་
ག་དུས་ཡིན་རུང་འཚོ་བ་དངོས་ཀྱི་ནང་དུ་གནས་ཐུབ་པ་ཞིག་ཀྱང་ཡིན། དེས་
ན་དངོས་ཡོད་ཀྱི་འཚོ་བ་མཚོན་པར་བྱེད་པའི་རྩོམ་རིག་སྒྱུ་རྩལ་གྱི་ནང་དུ་
453



གཟུགས་བརྙན་དེ་འདྲ་ཞིག་གསར་བསྐྲུན་བྱས་ཚེ་དེ་ནི་ཡང་མི་དག་པ་དང་
དཔེ་མཚོན་གྱི་མི་སྣ་མ་ཡིན་ཞེས་བརྗོད་ཁག་པ་ཞིག་ཡིན། ན་ལེ་ནི་ཁྱད་པར་གྱི་
རང་བཞིན་ལྡན་པའི་མི་སྣ་ཞིག་ཡིན་པ་དང་། ཁོང་གྲལ་རིམ་ངེས་ཅན་ཞིག་
དང་ཕྱོགས་ལྷུང་ངེས་ཅན་ཞིག་གི་སྐུ་ཚབ་ཡིན་དགོས་པ་ཞིག་ཡིན། འོན་ཏེ་
ངེས་པར་དུ་དུས་རབས་བཅུ་དགུ་པའི་ལོ་རབས་བརྒྱད་བཅུའི་ནང་གི་ཡར་ཐོན་
གྱི་བཟོ་པའི་གྲལ་རིམ་དང་། གསར་བརྗེའི་ཕྱོགས་ལྷུང་གི་སྐུ་ཚབ་ཅིག་མཐའ་
གཅིག་ཏུ་འགྱུར་བར་བྱེད་དགོས་པ་ཞིག་མ་ཡིན། ཧཱ་ཁེ་ས་སིས་དབྱིན་ཇིའི་
བཟོ་པའི་གྲལ་རིམ་ཁྱོན་ཡོངས་དེ་ནུས་པ་དེ་ཙམ་མེད་པ་ཞིག་ཏུ་རྩོམ་འབྲི་བྱས་
ཡོད་པ་ཞིག་ཀྱང་མ་ཡིན། དེར་བརྟེན་དཔེ་མཚོན་གྱི་མི་སྣར་ཚད་མཐོ་དམན་
དང་ཁྱབ་ཆེ་ཆུང་གི་དབྱེ་བ་ཡོད་དགོས་པ་ཞིག་ཡིན་ལ། རིམ་གྲས་ངེས་ཅན་
ཞིག་དང་ཕྱོགས་ལྷུང་ངེས་ཅན་ཞིག་གི་སྐུ་ཚབ་ཡིན་དགོས་པ་ཞིག་ཡིན། དེ་
ལྟར་བཟོ་པའི་གྲལ་རིམ་ཁྱོན་ཡོངས་ཀྱི་སྙིང་སྟོབས་མཚོན་མེད་པ་དེ་རེད། ང་
ཚོས་དཔེ་མཚོན་གྱི་མི་སྣར་དཔེ་མཚོན་ཕྱོགས་ཙམ་ལྡན་པ་དང་དཔེ་མཚོན་གྱི་
མི་སྣ་ཞེས་བརྗོད་ཆོག་པ་ཞིག་ཡིན། འོན་ཏེ་དཔེ་མཚོན་གྱི་ཁོར་ཡུག་དང་དཔེ་
མཚོན་གྱི་མི་སྣ་གཉིས་ཁ་བྲལ་དུ་གནས་པ་དེ་ར་འཕྲོད་བྱེད་མ་ཐུབ་པ་ཞིག་ཡིན།
དེར་བརྟེན་དངོས་ཡོད་ཀྱི་རང་བཞིན་དང་དཔེ་མཚོན་གྱི་མི་སྣ། དཔེ་མཚོན་
གྱི་ཁོར་ཡུག་གསུམ་པོ་མཉམ་དུ་སྒྲིག་སྟེ། དེ་ནི་དངོས་ཡོད་རིང་ལུགས་ཀྱི་
འགྲུབ་བྱེད་ཀྱི་རྒྱུ་རྐྱེན་གཙོ་བོ་གསུམ་ཡིན་ཞེས་བརྗོད་པ་ལས། དངོས་ཡོད་
རིང་ལུགས་ཀྱི་གྲུབ་ཆ་གཙོ་བོ་དངོས་ཡོད་ཀྱི་རང་བཞིན་དང༌། དཔེ་མཚོན་གྱི་
རང་བཞིན། ཕྱོགས་ལྷུང་གི་རང་བཞིན་གསུམ་པོ་དེ་ཡིན་ཞེས་བརྗོད་ན་དེ་
བས་རྒྱུ་མཚན་ལྡན་པ་ཞིག་ཡིན་ནོ། །རྩོམ་ཡིག་ཅིག་ལ་བསམ་བློའི་ཕྱོགས་ལྷུང་
454



དང་ཕུགས་བསམ་གྱི་འདོད་ཚུལ་མེད་པ་ཞིག་ཡོང་མི་ཐུབ་པ་དང་། རིག་རྩོམ་
གསར་བསྐྲུན་བྱེད་པའི་སྐབས་སུ་ཡང་ཕྱི་རོལ་ཡུལ་གྱི་གནས་ཚུལ་དང་རང་ངོས་
ཀྱི་ལྟ་ཚུལ་ཟུང་འབྲེལ་དང་གཅིག་གྱུར་བྱ་དགོས་རྒྱུའི་རེ་འདུན་བཏོན་གྱི་ཡོད་པ་
རེད། གལ་ཏེ་ཕྱི་རོལ་ཡུལ་གྱི་གནས་ཚུལ་ཁོ་ནར་བརྟེན་ཏེ་འཚོ་བ་དེ་རྩོམ་འབྲི་
བྱས་ཚེ་ཕྱི་ཡུལ་རིང་ལུགས་ཀྱི་འདམ་རྫབ་ཏུ་ལྷུང་འགྲོ་བ་དང༌། དེ་ལས་ལྡོག་སྟེ་
ཕྱི་རོལ་ཡུལ་གྱི་དོན་དངོས་དང་ཁ་བྲལ་ཚེ་ཡང་རང་ཤེད་རིང་ལུགས་ཀྱི་སྟོང་
བསམ་གྱི་འདམ་རྫབ་ ཏུ་ལྷུང་འགྲོ་རྒྱུ་དེ་རེད། དངོས་ཡོད་རིང་ལུགས་ཀྱི་
ཕྱོགས་ལྷུང་རང་བཞིན་དེ་ཡང་རྩོམ་རིག་གསར་རྩོམ་བྱེད་ཐབས་གཞན་དང་མི་
འདྲ་བར་དངོས་ཡོད་ ཀྱི་རང་བཞིན་དང༌། དཔེ་མཚོན་ གྱི་ རང་བཞིན་ལ་
དམིགས་བསལ་གྱི་ཁྱད་ཆོས་ལྡན་ཡོད་པ་ཞིག་ཡིན་རྐྱེན། གྲལ་རིམ་གྱི་འབྱུང་
རྐྱེན་དང་། དུས་རབས་ཀྱི་བསམ་པའི་རླབས་རྒྱུན་། ལོ་རྒྱུས་འཕེལ་རྒྱས་ཀྱི་
ཕྱོགས་ལྷུང་དང་མཛེས་རིག་གི་ལྟ་ཚུལ་སོགས་རྩོམ་རིག་བརྒྱུད་དེ་གྲུབ་དགོས་
པ་ཞིག་ཡིན་པ་མ་ཟད། རྩོམ་ཡིག་གི་བརྗོད་དོན་གཏིང་ཟབ་པ་དང་། གསོན་
ཉམས་ལྡན་པ་ཞིག་ཡོང་ཕྱིར་དངོས་ཡོད་ཀྱི་རང་བཞིན་དང༌། དཔེ་མཚོན་གྱི་
རང་བཞིན། ཕྱོགས་ལྷུང་གི་རང་བཞིན་ནི་མེད་ན་མི་འགྲིག་པའི་གྲུབ་བྱེད་
གཙོ་བོ་ཞིག་ཡིན་ལ། དེ་དག་ཀྱང་རྩོད་སྒྲུབ་ཀྱིས་གཅིག་འདུ་བྱེད་ཐུབ་པ་ཞིག་
ཡིན་པ་དང༌། ཕན་ཚུན་ཤུགས་རྐྱེན་དང་ཐུན་མོང་ཐོག་ལོ་རྒྱུས་ཐོག་གི་རིམ་
གྲས་ངེས་གཏན་ཞིག་དང་། སྤྱི་ཚོགས་སྟོབས་ཤུགས་ངེས་གཏན་ཞིག་གི་ངོ་བོ་
དང་ལོ་རྒྱུས་ ཀྱི་འཕེལ་ རྒྱས་ ཕྱོགས་དེ་མཚོན་ པར་ བྱ་ཐུབ་པ་ཞིག་ཡིན་ལ།
ཕྱོགས་ལྷུང་རང་བཞིན་དེ་དངོས་ཡོད་རིང་ལུགས་ཀྱི་རྩོམ་རིག་ལ་དོན་སྙིང་ཆེན་
པོ་ལྡན་ཡོད་པ་ཞིག་ཡིན་ནོ། །
455



གཉིས་པ། དངོས་ཡོད་རིང་ལུགས་ཀྱི་ལོ་རྒྱུས་ཀྱི་འཕེལ་
རྒྱས་སྐོར།
དངོས་ཡོད་རིང་ལུགས་ཀྱི་རྩོམ་རིག་དེ་ལོ་རྒྱུས་འཕེལ་རྒྱས་འགྲོ་བའི་
བརྒྱུད་རིམ་ནང་ཡར་རྒྱས་དང་ཕུན་སུམ་ཇེ་ཚོགས་སུ་ཕྱིན་ཡོད་ཁར་དེས་དུས་
རིམ་དང་རྣམ་པ་མི་འདྲ་བ་འགའ་ཤས་བརྒྱུད་ཡོད་ལ། ལོ་རྒྱུས་ཀྱི་དུས་རབས་
མི་འདྲ་བའི་ནང་དུ་དེའི་འཕེལ་ཕྱོགས་མི་འདྲ་བ་མ་ཟད། ལོ་རྒྱུས་དུས་རིམ་སོ་
སོའི་ནང་རྩོམ་རིག་གི་འདུ་ཤེས་དང་མཚན་ཉིད་རིག་པའི་རྨང་གཞི་མི་འདྲ་
བའི་རྐྱེན་གྱིས་དངོས་ཡོད་རིང་ལུགས་ལ་ཡང་ལོ་རྒྱུས་ཀྱི་རྣམ་པ་མི་འདྲ་བ་རེ་
ཡོད་པ་རེད། །
1. གནའ་རབས་ལྷ་སྒྲུང་ནང་གི་དངོས་ཡོད་རིང་ལུགས་དེ་ཡིན།
དངོས་ཡོད་རིང་ལུགས་ཀྱི་ཆེས་ཐོག་མའི་འབྱུང་གཞི་ནི་གནའ་བོའི་ལྷ་
སྒྲུང་ནང་གི་སྒྱུ་རྩལ་དེ་ཡིན་ཞིང་། དེ་ནི་མིའི་རིགས་ཀྱི་ཆེས་ཐོག་མའི་བསམ་
བློའི་འདུ་ཤེས་ཤིག་དང་སེམས་ཁམས་ཀྱི་འགུལ་བསྐྱོད་དེ་ཡིན། སྤྱི་ཚོགས་ཀྱི་
ཐོན་སྐྱེད་ཆེས་ཤིན་ཏུ་ཞན་པའི་ གདོད་མའི་སྤྱི་ཚོགས་ཀྱི་ནང་དུ་རང་བྱུང་
ཁམས་ཀྱི་སྣང་ཚུལ་ལ་ཚན་རིག་གི་སྒོ་ནས་འགྲེལ་བཤད་བྱེད་པའི་ཆུ་ཚད་དེ་
མེད་རྐྱེན་རང་བྱུང་ཁམས་ཀྱི་སྣང་ཚུལ་དང་སྤྱི་ཚོགས་ཀྱི་འགྱུར་བ་སོགས་ལ་
འགྲེལ་བཤད་བྱེད་པའི་ལྷ་སྒྲུང་དེ་དག་འབྱུང་ལ། དེ་ནི་མི་རྣམས་ཀྱི་ཆེས་ཐོག་
མའི་འཆར་སྣང་གི་ཐོན་དངོས་དང་གཟུགས་བརྙན་གྱིས་ཕྱིར་མངོན་པར་བྱས་
པ་དེ་ཡིན་ལ། གནའ་རབས་ལྷ་སྒྲུང་ནང་དུ་གདོད་མའི་དངོས་ཡོད་རིང་
ལུགས་བྱུང་བའི་རྒྱུ་མཚན་དེ་ཡིན་པ་མ་ཟད། དེ་ནི་དངོས་ཡོད་རིང་ལུགས་ཀྱི་
རྩོམ་རིག་ གསར་རྩོམ་བྱེད་ ཐབས་ཀྱི་ཆེས་ཐོག་མའི་འབྱུང་ གཞི་ཡང་ཡིན།
སྐབས་དེར་ཐོན་སྐྱེད་ཀྱི་ནུས་ཤུགས་ཤིན་ཏུ་ཞན་པ་དང་རང་བྱུང་ཁམས་ཀྱི་
456



གནོད་འཚེ་ལས་རྣམ་པར་རྒྱལ་བའི་ནུས་ཤུགས་ཀྱང་མེད་སྟབས་རང་བྱུང་
ཁམས་ཀྱི་གནོད་འཚེ་བྱུང་བའི་ཚུལ་རྣམས་བདུད་དང་ལྷ་སོགས་ཀྱི་གཟུགས་
བརྙན་དུ་བཀོད་པ་དང༌། འཇིག་རྟེན་ཁམས་ཀྱི་དངོས་པོ་ཡོད་དོ་ཅོག་ལ་ལྷ་
འདྲེ་ཞུགས་ཡོད་པར་འདོད་ཅིང༌། ཚུལ་དེའི་དབང་གིས་ལྷ་ཡང་དེ་བཞིན་དུ་
ཐོན་ཏེ་ལྷ་ཀླུ་གཉན་བཙན་སོགས་ཇི་སྙེད་ཅིག་མཆིས་པ་དང་དེར་མཆོད་སྟོད་
ཀྱི་ཆོ་ག་བསྒྲུབ་པ་དང་གསོལ་འདེབས་བྱས་ན་དེ་དག་གིས་རང་ཉིད་ལ་སྲུང་
སྐྱོབ་བྱེད་པ་སོགས་ཀྱི་གདོད་མའི་རྩོམ་རིག་གི་རྣམ་པ་དེ་བྱུང་ཡོད་པ་རེད།
སྐབས་དེར་བྱུང་བའི་རྩོམ་རིག་ནང་གི་གཟུགས་བརྙན་སྟབས་བདེ་བ་དང་ཆ་
ཚང་པོ་ཞིག་མེད་ཀྱང་རྩོམ་རིག་དང་ངག་རྒྱུན་དེ་དག་ལ་དངོས་གཙོའི་གྲུབ་ཆ་
མི་ཉུང་བ་ཞིག་ལྡན་ཡོད་པ་རེད། བོད་རིགས་ཀྱི་ལོ་རྒྱུས་དེ་ཡང་མི་རིགས་གང་
ཞིག་དང་འདྲ་བར་བསྐལ་པ་ཡ་ཐོག་གི་སྤྱི་ཚོགས་དེ་བརྒྱུད་མྱོང་བ་དང་སྐབས་
དེར་བྱུང་བའི་གདོད་མའི་ལྷ་སྒྲུང་དང་ངག་རྒྱུན་ཇི་སྙེད་ཅིག་བྱུང་ཡོད་པ་སྟེ།
《མ་སང་གི་སྒྲུང་དང་མི་རོ་གསེར་སྒྲུང༌།》《སྲིད་པའི་ཆགས་གླུ།》《ཨ་མཚར་
མཚར་ལ་མཚར་དགུ་》སོགས་བྱུང་ཡོད་ལ་དེ་དག་ནི་རང་བྱུང་ཁམས་ཀྱི་སྣང་
ཚུལ་ལ་ཆེས་ཐོག་མའི་འགྲེལ་བཤད་བྱས་ཡོད་སྟབས་དེ་དག་རྩོམ་རིག་གི་ཐོག་
མའི་འབྱུང་གཞི་དེ་ཡིན་པ་མ་ཟད་མི་རྣམས་ཀྱི་ཐོག་མའི་བསམ་བློའི་འདུ་ཤེས་
དག་ཚུར་སྣང་བྱས་པ་ཞིག་ཡིན། ཨེན་ཀེ་སིས་“ བསྐལ་པ་ཡ་ཐོག་ཏུ་ཞི་ལའི་ལྷ་
མང་བྱུང་བའི་གདོད་མའི་ཆོས་ལུགས་ཀྱི་བསམ་བློ་ནི་ཞི་ལ་ཡི་སྒྱུ་རྩལ་གྱི་བང་
མཛོད་ཙམ་དུ་མ་ཟད། དེའི་འབྱུང་གཞིའི་ཞིང་སའང་ཡིན་”ཞེས་གསུངས་པ་
ལྟར་བོད་རིགས་ཀྱི་རྩོམ་རིག་སྒྱུ་རྩལ་ གྱི་འབྱུང་གཞི་ཡང་ཡིན། ཨུ་རུ་སུའི་
མཁས་པ་པེ་ལིན་སི་ཅི་ཡིས་“ སྒྱུ་རྩལ་ནི་ཁེར་ཚུགས་དང་ཁེར་རྐྱང་གིས་འཕེལ་
རྒྱས་བྱུང་བ་ཞིག་ནམ་ཡང་མ་ཡིན་པར། དེ་ལས་ལྡོག་སྟེ་དེའི་འཕེལ་རྒྱས་ནི་
ནམ་ཡང་འདུ་ ཤེས་ ཕྱོགས་ ཁག་ གཞན་དང་དམ་དུ་འབྲེལ་ཡོད་ཅིང་། མི་
457



རིགས་སོ་སོའི་བྱིས་པ་དང་ན་གཞོན་གྱི་དུས་རབས་སུ་སྒྱུ་རྩལ་ནི་མང་ཉུང་གི་ཆ་
མ་འཚལ་བར་ཆོས་ལུགས་ཀྱི་བསམ་བློ་མཚོན་པ་རེད།” ཅེས་གསུངས་པ་དང་།
གདོད་མའི་སྤྱི་ཚོགས་སུ་ཆོས་ལུགས་དང་སྒྱུ་རྩལ་གཉིས་ནི་དམ་པོར་འབྲེལ་ཡོད་
པ་དེ་ཡིན་ལ། སྒྱུ་རྩལ་དེ་དག་གི་ནང་དུ་ཡང་དངོས་ཡོད་རིང་ལུགས་ཀྱི་རྒྱུ་རྐྱེན་
ཚུད་ཡོད་པ་ཞིག་ཡིན་ལགས། ཀའོ་ཨེར་ཅིས་གནའ་བོའི་ལྷ་སྒྲུང་སྐོར་ལ་རྣམ་
བཤད་འདི་ལྟར་ཞིག་བྱས་ཡོད་པ་སྟེ། “ ལྷ་སྒྲུང་ནི་གཟུགས་མེད་གྲིབ་བཟོ་
བྱས་ཏེ་བྱུང་བ་ཞིག་ཡིན། གཟུགས་མེད་གྲིབ་བཟོ་ཞེས་པ་ནི་གཏན་འཁེལ་
བའི་དངོས་ཡོད་ཀྱི་སྤྱི་ཡོངས་ནང་ནས་རྩ་བའི་དོན་སྙིང་རྣམས་ཚུར་འཐེན་པ་
དང་དེ་དག་གཟུགས་བརྙན་གྱིས་ཕྱིར་མངོན་པར་བྱས་པ་ཞིག་ཡིན། དེ་ལྟར་
བྱས་ཚེ་ང་ཚོར་དངོས་ཡོད་རིང་ལུགས་བྱུང་བ་ཞིག་ཡིན།” (《ཨུ་རུ་སུའི་རྩོམ་
རིག་》ཤོག་གྲངས322ལ་གསལ་)ཞེས་གསུངས་པ་དང་། གནའ་རབས་ཀྱི་
ལྷ་སྒྲུང་དེ་དག་ནི་རྩོམ་རིག་སྒྱུ་རྩལ་གྱི་ཆེས་ཐོག་མའི་རྣམ་པ་ཡིན་པའི་སྐོར་ལ་
ཀའོ་ཨེར་ཅིས། “ སྤྱིར་བཏང་ནས་བཤད་ན། ལྷ་སྒྲུང་ནི་རང་བྱུང་ཁམས་ཀྱི་
སྣང་ཚུལ་ཞིག་ཡིན་པ་མ་ཟད་རང་བྱུང་ཁམས་དང་འཐབ་རྩོད་བྱེད་པ་དང་རྒྱ་
ཆེ་བའི་སྤྱི་ཚོགས་ཀྱི་འཚོ་བ་དེ་སྒྱུ་རྩལ་གྱིས་གཅིག་སྡུད་བྱེད་པའི་ནང་གི་མཚོན་
ཚུལ་ཞིག་ཡིན།” (《 ཨུ་རུ་སུའི་རྩོམ་རིག་》ཤོག་གྲངས337ལ་གསལ།)ཞེས་
གསུངས། གནའ་རབས་སུ་བྱུང་བའི་ངག་རྒྱུན་གྱི་ལྷ་སྒྲུང་ཕལ་ཆེ་བ་ནི་མི་
རྣམས་ཀྱིས་རང་བྱུང་ཁམས་དང་འཐབ་རྩོད་བྱེད་པ་དང་། རང་ཉིད་ཀྱི་ལག་
གཉིས་པོར་བརྟེན་ནས་རང་བྱུང་ ཁམས་བསྒྱུར་བཀོད་བྱེད་པ་དང་འཚོ་བ་
གསར་བསྐྲུན་བྱེད་པའི་སྣང་ཚུལ་རྣམས་གཅིག་སྡུད་ཀྱིས་མཚོན་པར་བྱས་པ་
ཞིག་ཡིན། 《སྲིད་པ་ཆགས་གླུ་》ཞེས་པའི་ནང་དུ་རི་མཐོ་བ་དང་ལམ་ཀྱོག་པ།
ས་བདེ་བ་ལ་སོགས་པའི་རྒྱུ་མཚན་དང་། འདབ་ཆགས་ཀྱི་ཟེ་སྤུ་སོགས་ཇི་ལྟར་
བྱུང་ཚུལ། གནམ་ས་གཉིས་ཁ་དབྱེ་མཁན་སུ་ཡིན་པ། ཕོ་མོ་གཉིས་ཀྱིས་
458



རྟགས་འབྱེད་མཁན་སུ་ཡིན་པ་ལ་ སོགས་པའི་སྣང་ཚུལ་སོགས་འགྲེལ་བཤད་
བྱས་ཡོད་པ་རེད། ལྷག་པར་དུ་བོད་རིགས་ཀྱི་རིགས་བརྒྱུད་ནི་སྤྲེའུ་དང་བྲག་
སྲིན་མོ་གཉིས་འདུས་པ་ལས་བྱུང་བར་བཤད་པ་སོགས་ནི་དངོས་གཙོའི་རང་
བཞིན་ཆེ་ཆེར་ལྡན་ཡོད་པ་ཞིག་ཡིན། གདོད་མའི་དུས་སུ་བྱུང་བའི་ལྷ་སྒྲུང་དེ་
དག་ནི་བོད་གངས་ཅན་གྱི་ཡུལ་དུ་འཚོ་བ་རོལ་བའི་གདོད་མི་རྣམས་ཀྱི་བློ་གྲོས་
ལས་བྱུང་བ་དང་ཁོ་ཚོས་ཐུན་མོང་ཐོག་གསར་བསྐྲུན་བྱས་པའི་རྩོམ་རིག་གི་
རྣམ་པ་ཞིག་ཡིན། གནའ་རབས་ལྷ་སྒྲུང་ནང་གི་མི་སྣའི་གཟུགས་བརྙན་དེ་
སྤྱིར་བཏང་ཐོག་ལྷ་མི་ཕྱེད་འཛོམས་ཀྱི་རྣམ་ཚུལ་ཐོག་ནས་གསར་བསྐྲུན་བྱས་
ཡོད་ཅིང་། ཁོ་ཚོ་ངལ་རྩོལ་ལ་འཇོན་ཐང་ཆེ་བ་དང་ཡང་ན་ངལ་རྩོལ་གྱི་ལག་ཆ་
གང་རུང་ཞིག་གསར་བསྐྲུན་བྱེད་མཁན་ཡིན་རྐྱེན། ང་ཚོས་ལྷ་སྒྲུང་ནང་གི་མི་
སྣ་དེ་དག་གི་གཟུགས་བརྙན་ཐོག་ནས་གདོད་མའི་མི་རྣམས་ཀྱི་ངལ་རྩོལ་བྱེད་
པའི་འཚོ་བའི་ལོ་རྒྱུས་དེ་གསལ་ལེར་མཐོང་ཐུབ་པ་ཞིག་ཡིན་པ་མ་ཟད། ཕྱིས་
སུ་བྱུང་བའི་ལྷ་འདྲེའི་དབར་གྱི་འཐབ་རྩོད་དེ་དག་ནི་གདོད་མའི་མི་རྣམས་ཀྱི་
སྤྱི་ཚོགས་ཀྱི་འཚོ་བའི་ནང་དུ་རང་བྱུང་ཁམས་དང་འཐབ་རྩོད་བྱེད་པའི་སྣང་
ཚུལ་མཚོན་པར་བྱས་པ་ཞིག་ཡིན་ལ་ངལ་རྩོལ་མང་ཚོགས་ཀྱིས་བདེ་སྐྱིད་འཚོ་
བར་ཡིད་སྟོན་ཇི་ལྟར་བྱ་བའི་འདུན་པ་དང་ཕུགས་བསམ་དེ་ལྷ་འདྲེའི་གཟུགས་
བརྙན་ལ་བརྟེན་ནས་མཚོན་པར་བྱས་པ་ཞིག་ཡིན། ལྷ་སྒྲུང་གསར་རྩོམ་བྱས་
པ་དེས་གདོད་མའི་དངོས་ཡོད་རིང་ལུགས་ཀྱི་ཐོག་མའི་རྣམ་པའམ་རགས་
དབྱིབས་གྲུབ་པར་བྱས་ཡོད་ལ། དེ་ནི་དངོས་ཡོད་རིང་ལུགས་ཀྱི་ཐོག་མའི་ལོ་
རྒྱུས་ཀྱི་རྣམ་པའང་ཡིན་པ་མ་ཟད། དུས་སྐབས་དེའི་ནང་དུ་བཅོས་པའི་ལྷ་
དང་འདྲེ། བདུད་སོགས་ནི་ཁོང་ཚོའི་བསམ་བློའི་ཆགས་སྡང་མཚོན་པར་བྱས་
པ་ཞིག་དང༌། མི་རྣམས་རང་བྱུང་ཁམས་ཀྱི་ གནོད་འཚེ་དང་སྣང་ཚུལ་ཅི་
རིགས་ལ་འཐབ་རྩོད་བྱས་པའི་རྒྱལ་ཕམ་གྱི་ཉམས་མྱོང་དང་བསླབ་བྱར་བརྟེན་
459



ནས་རང་བྱུང་གི་ཆོས་ཉིད་ལ་འགྲེལ་བཤད་བྱས་ཡོད་སྟབས་གདོད་མའི་རྩོམ་
རིག་གི་རྣམ་པ་དེ་ཡང་བྱུང་བ་ཞིག་ཡིན་ནོ། །
2. གནའ་དཔེའི་རྩོམ་རིག་ནང་གི་དངོས་ཡོད་རིང་ལུགས་དེ་ཡིན།
གནའ་དཔེའི་དངོས་ཡོད་རིང་ལུགས་དེས་རྩོམ་རིག་འཕེལ་རྒྱས་འགྲོ་
བའི་བརྒྱུད་རིམ་ནང་དུ་ཆེས་ཕུན་སུམ་ཚོགས་པའི་ཉམས་མྱོང་གསོག་འཇོག་
བྱས་ཡོད་པ་མ་ཟད། རྩོམ་རིག་འཕེལ་རྒྱས་ཀྱི་ལོ་རྒྱུས་ཐོག་ཏུ་ཆེས་གལ་ཆེ་བའི་
གནས་བབས་ཀྱང་བཟུང་ཡོད་པ་རེད། དུས་རབས་འདིའི་ནང་དུ་རྩོམ་པ་པོས་
རྩོམ་འབྲི་བྱས་པའི་རྩོམ་ཡིག་ཇི་སྙེད་ཅིག་ཐོན་ཞིང་། བོད་རིགས་ཀྱི་མི་དང་
འཚོ་བ་ གཙོར་བཟུང་བྱས་ཏེ་བརྩམས་ པའི་ རྣམ་ཐར་དང༌། སྒྲུང་ གཏམ།
ཟློས་གར། རྟོགས་བརྗོད། ལེགས་བཤད། མགུར་གླུ་སོགས་ཐོན་ཡོད་པ་སྟེ།
《མ་ཎི་བཀའ་འབུམ།》《 བཀའ་ཆེམས་བཀའ་འཁོལ་མ།》《ཏུན་ཧོང་ཡིག་
ཚང་》ནས་ཐོན་པའི་མགུར་གླུ་དང་།《 ཐང་སྟོང་རྒྱལ་པོའི་རྣམ་ཐར།》《 གླིང་
གེ་སར་རྒྱལ་པོའི་སྒྲུང་།》《མི་ལ་རས་པའི་མགུར་གླུ།》《ས་སྐྱ་ལེགས་བཤད་》
སོགས་ཐོན་ཡོད་ལ་རྩོམ་རིག་དེ་དག་ནང་དུ་དངོས་ཡོད་རིང་ལུགས་ཀྱི་གྲུབ་ཆ་
མི་ཉུང་བ་ཞིག་གསལ་ཡོད་པ་རེད། འོན་ཏེ་རྩོམ་རིག་དེ་དག་ལ་ཆོས་ལུགས་ཀྱི་
ནང་དོན་དང་། ལྷ་སྒྲུང་གི་རྣམ་པ། ལོ་རྒྱུས་ཀྱི་མི་སྣ་བཅས་གཅིག་ཏུ་བསྡུས་
ནས་གྲུབ་པར་བྱས་པ་དེ་ནི་བོད་རིགས་ཀྱི་རྩོམ་རིག་གི་ཐུན་མོང་མ་ཡིན་པའི་
རྩོམ་གཤིས་ཤིག་ཡིན་ལ། བོད་ རིགས་ཀྱི་རྩོམ་རིག་སྒྱུ་རྩལ་གྱི་མཚན་ཉིད་
རིགས་པའི་རྨང་གཞི་དེ་སངས་རྒྱས་ཆོས་ལུགས་ཀྱི་ནང་རིག་པ་ཡིན་པའི་རྐྱེན་
གྱིས་རེད། མི་འགའ་རེས་རྩོམ་རིག་དེ་དག་གི་འབྱུང་རྐྱེན་དང་རྩོམ་ཡིག་ཁོ་
ནར་དབྱེ་ཞིབ་གཟབ་ནན་ཞིག་བྱས་མེད་པ་མ་ཟད། དུས་རབས་དེའི་ལོ་རྒྱུས་
ཀྱི་རྒྱབ་ལྗོངས་དང༌། རྩོམ་རིག་དེ་དག་གི་མཚན་ཉིད་རིགས་པའི་རྨང་གཞི་
དང་སྐབས་དེའི་སྤྱི་ཚོགས་ཀྱི་རྣམ་པ་ལ་ཡང་ཞིབ་འཇུག་བྱས་མེད་པར་ད་ལྟའི་
460



དུས་རབས་སུ་འཕེལ་རྒྱས་འགྲོ་བཞིན་པའི་རྩོམ་རིག་གི་ཡིད་ཤེས་ལ་བརྟེན་
ནས་གནའ་དཔེའི་རྩོམ་རིག་དེ་ཚོར་དངོས་ཡོད་རིང་ལུགས་ཀྱི་གྲུབ་ཆ་མེད་ཅེས་
དང༌། རྩོམ་རིག་ཕལ་ཆེ་བ་ནི་དགེ་མཚན་མེད་པའི་འཆར་ཡན་རིང་ལུགས་ཀྱི་
རྩོམ་རིག་ཅིག་ཡིན་ཞེས་ཚིག་ཐག་གཅོད་པ་ནི་ཤིན་ཏུ་མི་འཐད་པ་ཞིག་ཡིན།
དཔེར་ན། 《གླིང་གེ་སར་རྒྱལ་པོའི་སྒྲུང་》ལ་ཆ་མཚོན་ན། གླིང་གེ་སར་རྒྱལ་
པོ་དེ་ལྷའི་སྲས་པོའི་གཟུགས་སུ་བཀོད་པ་དང་ཁོང་ནི་བཙན་པོ་གཉའ་ནས་
གནོན་པ་དང་ཉམས་ཆུང་བྱམས་ཀྱིས་སྐྱོང་བའི་མགོན་སྐྱབས་སུ་བཀོད་པར་
བྱས་ལ་ཡང་སྐབས་དེའི་རྩོད་འཐབ་ཀྱིས་འཁྲུག་སྟེ་ཟང་ཟིང་དུ་གྱུར་པའི་སྤྱི་
ཚོགས་ཀྱི་ངོ་བོ་དེ་མཚོན་པར་བྱས་ཡོད་པ་མ་ཟད། བོད་རིགས་ཀྱི་ལོ་རྒྱུས་ཐོག་
ཏུ་བྱུང་བའི་ཆེས་གལ་ཆེ་བའི་ལོ་རྒྱུས་ཀྱི་གནད་དོན་མང་པོ་ཞིག་སྒྲུང་དེབ་དེའི་
ནང་དུ་ཕྱོགས་བསྡེབས་ཀྱིས་གསལ་མཚོན་བྱས་ཡོད་པ་ཞིག་ཡིན། དུས་རབས་
འདིའི་རིང་དུ་བྱུང་བའི་རྩོམ་རིག་གི་ཁྱད་ཆོས་ནི། སྒྲུང་གི་བརྗོད་དོན་གསལ་
ཞིང་ཚགས་དམ་པ། མི་སེམས་འགུལ་ཐུབ་པའི་དཔེ་མཚོན་གྱི་གཟུགས་བརྙན་
ལྡན་ལ་ནང་དོན་གཞི་རྒྱ་ཆེ་ཞིང་ཞིབ་ཕྲ་བ། གསོན་ཉམས་ལྡན་པའི་སྒོ་ནས་སྤྱི་
ཚོགས་ཀྱི་འཚོ་བ་དེ་ཚུར་སྣང་བྱས་ཡོད་པ་རེད། ནུབ་ཕྱོགས་རྒྱལ་ཁབ་ཏུ་རྩོམ་
རིག་སྒྱུ་རྩལ་བསྐྱར་དར་གྱི་དུས་སྐབས་སུ་དངོས་ཡོད་རིང་ལུགས་ཀྱི་རྩོམ་པ་པོ་
མང་པོ་ཞིག་ཐོན་ཡོད་པ་སྟེ་ཏན་ཏིང་དང༌། ཧྥུ་ཅ་ཡོ། ཤིག་སི་སྦི་ཡ། ཀྲི་ཝང་
ཐི་སི་སོགས་ཕུལ་བྱུང་གི་རྩོམ་པ་པོ་ཇི་སྙེད་ཅིག་ཐོན་ཡོད་ལ། ཁོ་ཚོས་རྩོམ་ཡིག་
ནང་དུ་དཔེ་མཚོན་གྱི་མི་སྣ་ཧཱ་མུ་ལེ་ཐ། ཨའོ་ས་ལོའུ། ཐང་ཅི་ཁཱ་ཐ་སོགས་
བརྒྱུད་དེ་བཀས་བཀོད་རྒྱུད་འཛིན་གྱི་ལམ་ལུགས་ལ་རྡུང་རྡེག་དང་། འབྱོར་
ལྡན་གྲལ་རིམ་གྱི་བསམ་བློ་གསར་པར་སྤྲོ་སེམས་ཆེན་པོས་བསྔགས་བརྗོད་
བྱས་ཡོད་པ་རེད།
461



3. མཐའ་དཔྱོད་དངོས་ཡོད་རིང་ལུགས་ཀྱི་སྐོར།
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་རིག་ཅེས་པའི་ཐ་སྙད་དེ་
ནི་ཡོ་རོབ་གླིང་ནས་དར་ཡོང་བ་ཞིག་ཡིན། དེ་ཡང་དུས་རབས་བཅུ་དགུ་པའི་
དུས་མགོར་ཡོ་རོབ་གླིང་ཁུལ་དུ་མཐའ་དཔྱོད་དངོས་ཡོད་རིང་ལུགས་ཞེས་པའི་
རྩོམ་རིག་དེ་འབྱུང་ལ། རྩོམ་ཐབས་དེའི་མཚན་ཉིད་རིག་པའི་རྨང་གཞི་ནི་ཧེ་
ཀེར་གྱིས་ བརྩམས་ པའི་ 《 རྩོད་ སྒྲུབ་ རིག་ པ་》དང་། ཧྥེ་ འར་ པཱ་ཧ་ ཡིས་
བརྩམས་པའི་《 མི་ཚུལ་རིང་ལུགས་》སོགས་ཡིན། རྩོམ་རིག་དེ་དག་ནི་མ་
རྩའི་རིང་ལུགས་ཀྱི་སྤྱི་ཚོགས་ནང་དུ་གནས་པའི་འགལ་བ་རྣམས་གཏིང་ཟབ་
དང་རྣོ་ངར་ཅན་དུ་འགྱུར་བའི་སྣང་ཚུལ་དེ་དག་རྩོམ་རིག་གི་ཐོག་ནས་མཚོན་
པར་བྱས་པ་ཞིག་ཡིན་པ་མ་ཟད། རྩོམ་རིག་སྒྱུ་རྩལ་བསྐྱར་དར་གྱི་དུས་སྐབས་
རྗེས་སུ་བྱུང་བའི་དངོས་ཡོད་རིང་ལུགས་ཀྱི་སྲོལ་རྒྱུན་རྣམས་རྒྱུན་འཛིན་བྱས་
ཤིང་ལོ་རྒྱུས་ཀྱི་དུས་བབ་གསར་པའི་འོག་ཏུ་འཕེལ་རྒྱས་གསར་པ་བྱུང་བའི་
རྩོམ་རིག་གི་སྣང་ཚུལ་ཞིག་ཡིན། མ་རྩའི་རིང་ལུགས་ཀྱི་ལམ་ལུགས་དེ་ལེགས་
གྲུབ་བྱུང་བ་དང་བཀས་བཀོད་རྒྱུད་འཛིན་གྱི་ལམ་ལུགས་དེ་རིམ་བཞིན་ཉམས་
དམས་སུ་ཕྱིན་ཏེ། མ་རྩའི་རིང་ལུགས་ཀྱི་དབང་བསྒྱུར་བྱས་རྟིང་མི་རྣམས་
ཀྱིས་ལམ་ལུགས་དེར་དོགས་པ་སྐྱེ་ཞིང་མུ་མཐུད་ངོ་རྒོལ་བྱས་པ་དང་། མ་རྩའི་
རིང་ལུགས་ཀྱི་ནང་དུ་གནས་པའི་འགལ་བ་དེ་དག་ཀྱང་སྔར་ལས་ཛ་དྲག་ཆེ་རུ་
ཕྱིན་ཡོད་པ་རེད། ལོ་རྒྱུས་ཀྱི་ཆ་རྐྱེན་དེའི་རྐྱེན་གྱིས་དངོས་ཡོད་རིང་ལུགས་ཀྱི་
རྩོམ་རིག་གསར་རྩོམ་བྱེད་རྒྱུར་སྐུལ་འདེད་ཤུགས་ཆེན་བྱུང་ཞིང་མཐའ་དཔྱོད་
དངོས་ཡོད་རིང་ལུགས་ཀྱི་རྩོམ་རིག་གི་ལོ་རྒྱུས་སུ་འཕེལ་རྒྱས་ཕྱིན་ཡོད་པ་རེད།
“ མཐའ་དཔྱོད་དངོས་ཡོད་རིང་ལུགས་” ཞེས་པའི་སྒྱུ་རྩལ་གྱི་ཐ་སྙད་དེ་ཨུ་རུ་
སུའི་གྲགས་ཅན་རྩོམ་པ་པོ་ཀའོ་ཨེར་ཅིས་《 ཨུ་རུ་སུའི་རྩོམ་རིག་སྒྱུ་རྩལ་》ཞེས་
པའི་བརྩམས་དེབ་དེའི་ནང་ཐོག་མར་བཏོན་ཡོད་པ་རེད། དུས་རབས་བཅུ་
462



དགུ་པའི་ལོ་རབས་སུམ་ཅུའི་རྗེས་སུ་ནུབ་ ཕྱོགས་རྒྱལ་ ཁབ་ཀྱི་མ་རྩའི་རིང་
ལུགས་དེ་རིམ་ བཞིན་ ཉམས་ དམས་ སུ་ ཕྱིན་ཞིང་ དུས་ སྐབས་ དེའི་ རིང་ དུ་
དམངས་གཙོའི་རིང་ལུགས་དང་ལེགས་བཅོས་རིང་ལུགས་ཀྱི་བསམ་བློ་ལྡན་
པའི་རྩོམ་པ་པོ་མང་པོས་སྐབས་དེའི་སྤྱི་ཚོགས་ཀྱི་ལམ་ལུགས་དེར་དགག་རྒྱག་
དང་ཐེར་འདོན་བྱས་ཡོད་པ་མ་ཟད། མ་རྩའི་རིང་ལུགས་ཀྱི་སྤྱི་ཚོགས་ངོ་བོའི་
ཕྱོགས་འགའ་ཞིག་དང་འབྲེལ་བ་དམ་ཟབ་བྱས་ཡོད་པ་རེད། མ་རྩའི་རིང་
ལུགས་ཀྱི་ལམ་ལུགས་དེའི་འོག་ཏུ་ལེགས་བཅོས་རིང་ལུགས་ཀྱི་བསམ་བློ་ལྡན་
པའི་རྩོམ་པ་པོ་ཤིན་ཏུ་མང་པོ་ཐོན་ཡོད་པ་སྟེ། པཱ་ཨེར་ཀྲ་ཁེ་དང༌། སི་ཏང་ཐཱ།
ས་ཁཱ་ལེ། གོ་ཁ་ལི། ཐོ་ཨེར་སི་ཐའེ་སོགས་ཕུལ་བྱུང་གི་རྩོམ་པ་པོ་མི་ཉུང་བ་
ཞིག་ཐོན་པ་དང་། དཔེར་ན་པཱ་ཨེར་ཀྲ་ཁེ་ཡིས་མཛད་པའི་《མི་ཡུལ་གྱི་རྒོད་བྲོ་
བའི་ཟློས་གར་》ཞེས་པའི་ནང་སྔར་བྱུང་མྱོང་མེད་པའི་ཆེས་གཞི་རྒྱ་ཆེ་བའི་སྒོ་
ནས་དུས་རབས་བཅུ་དགུ་པའི་དུས་རབས་ཕྱེད་ལྷག་ཙམ་རིང་གི་ཧྥ་རེན་སིའི་
སྤྱི་ཚོགས་ཀྱི་འཚོ་བ་དེ་ཚུར་སྣང་བྱས་ཤིང་། སྐབས་དེའི་ཧྥ་རེན་སིའི་སྤྱི་ཚོགས་
ནང་ གི་ ཆབ་ སྲིད་ དང་། དཔལ་ འབྱོར། ཀུན་ སྤྱོད། གཉེན་ བསྒྲིགས།
ཁྲིམས་ལུགས། གསར་འགྱུར། རྩོམ་རིག་སྒྱུ་རྩལ་སོགས་དང༌། དེ་མིན་སྐུ་
དྲག་གི་རིམ་གྲས་དང་དབང་བསྒྱུར་འཛིན་མཁན་མི་སྣ་སོགས་ཀྱི་བྱ་སྤྱོད་དང་
སྤྱི་ཚོགས་ཀྱི་འབྲེལ་བ་སོགས་ཐེར་འདོན་དང་དགག་རྒྱག་བྱས་ཡོད་པ་རེད།
མཐའ་དཔྱོད་དངོས་ཡོད་རིང་ལུགས་ཀྱི་རྩོམ་པ་པོའི་འཇིག་རྟེན་ལྟ་ཚུལ་གྱི་སྲོག་
ཤིང་ནི་འབྱོར་ལྡན་གྲལ་རིམ་གྱི་མི་ཆོས་རིང་ལུགས་དང་རང་དོན་རིང་ལུགས་དེ་
ཡིན་ལ། ཁོ་ཚོའི་རྩོམ་ཡིག་ནང་དུ་གསལ་བའི་མི་སྣའི་གཟུགས་བརྙན་ཕལ་ཆེ་
བ་ནི་མང་ཚོགས་དང་ཁ་བྲལ་དུ་གནས་པའི་རང་དོན་རིང་ལུགས་ཀྱི་དཔའ་བོ་
དག་ཡིན་པ་དང་། ཁོ་ཚོའི་རྩོམ་རིག་སྒྱུ་རྩལ་གྱི་གྲུབ་འབྲས་དེ་དུས་སྐབས་དེའི་
རིང་གི་ཚད་མཐོ་ཤོས་སུ་སླེབས་ཡོད་པ་རེད། བོད་རིགས་ཀྱི་རྩོམ་རིག་ལོ་རྒྱུས་
463



ཐོག་ཏུ་མཐའ་དཔྱོད་དངོས་ཡོད་རིང་ལུགས་ཀྱི་རྩོམ་ཡིག་འདི་དང་དེ་ཞེས་
མཁས་པ་སུ་ཞིག་གིས་བཏོན་མེད་ལ། རྩོམ་རིག་གི་བསམ་པའི་རླབས་རྒྱུན་
དེའི་རིགས་པའི་གཞུང་ལུགས་ལ་ཞིབ་དཔྱད་བྱས་པ་ཞིག་ཀྱང་མཐོང་རྒྱུ་མེད་
མོད། མཐའ་དཔྱོད་དངོས་ཡོད་རིང་ལུགས་ཀྱི་གྲུབ་ཆ་ལྡན་པའི་རྩོམ་ཡིག་མི་
ཉུང་བ་ཞིག་ད་ལམ་དངོས་སུ་རིག་རྒྱུ་ཡོད་པ་ཞིག་ཡིན། དཔེར་ན། 《སྣང་ས་
འོད་འབུམ་གྱི་རྣམ་ཐར།》《 སྒོམ་ཆེན་དང་རྫ་ཙིག་གི་གཏམ་རྒྱུད།》《བྱ་སྤྲེལ་
གཏམ་རྒྱུད་》སོགས་རྩོམ་ཡིག་ཇི་སྙེད་ཅིག་ཡོད་པ་དང༌། རྩོམ་ཡིག་དེ་དག་གི་
ནང་དུ་སྐབས་དེའི་སྤྱི་ཚོགས་ཀྱི་ལམ་ལུགས་ལ་ཟུར་ཟ་དང་ཐེར་འདོན་སོགས་
བྱས་ཡོད་པ་རེད། འོན་ཏེ་མི་ཚེའི་འགྲོ་ལམ་གྱི་སྙིང་པོ་མཐར་གཏུགས་ན་ཐར་
པ་དོན་དུ་གཉེར་བ་སོགས་ཀྱི་བརྗོད་དོན་ལྡན་ཡོད་པ་དེ་དག་ནི་བོད་རིགས་ཀྱི་
རྩོམ་རིག་ལ་ཡོད་པའི་ཐུན་མོང་མ་ཡིན་པའི་རྩོམ་གཤིས་ཤིག་ཡིན་པ་གོང་དུ་
སྨོས་ཟིན་པ་ལྟར་ཡིན་ལགས། རྩོམ་རིག་དེ་དག་ལ་མཐའ་དཔྱོད་དངོས་ཡོད་
རིང་ལུགས་ཀྱི་གྲུབ་ཆ་དང་ཁྱད་ཆོས་ལྡན་ཡོད་པ་ཞིག་ཡིན་སྙམ། །
4. སྤྱི་ཚོགས་རིང་ལུགས་ཀྱི་དངོས་ཡོད་རིང་ལུགས་ཀྱི་སྐོར།
སྤྱི་ཚོགས་ རིང་ ལུགས་ ཀྱི་ དངོས་ཡོད་ རིང་ ལུགས་ ཞེས་ པའི་ ཐ་སྙད་
དེ་1932ལོར་ཨུ་རུ་སུའི་《 རྩོམ་རིག་གི་ཚགས་པར་》ཞེས་པའི་ཐོག་ཏུ་ཐོག་
མར་བཏོན་པ་དང༌། དེ་རྟིང་1934ལོར་ ཨུ་རུ་སུའི་རྩོམ་པ་པོའི་འཐུས་མི་
ཚོགས་ཆེན་ཐོག་གཏན་འཁེལ་བྱས་པ་ཞིག་ཡིན། གསར་རྩོམ་བྱེད་ཐབས་དེ་
ནི་མར་ཁེ་སི་རིང་ལུགས་ཀྱི་རིགས་པའི་གཞུང་ལུགས་དེ་རྨང་གཞི་བྱས་པ་ཞིག་
དང་། འབྱོར་མེད་གྲལ་རིམ་གྱི་གསར་བརྗེའི་ལས་དོན་འཕེལ་རྒྱས་གཏོང་རྒྱུ་
དེ་སྔོན་འགྲོའི་ཆ་རྐྱེན་དུ་འཛིན་པ་ཞིག་ཡིན་པ་མ་ཟད། ལོ་རྒྱུས་ཐོག་ཏུ་བྱུང་
བའི་དངོས་ཡོད་རིང་ལུགས་རྩོམ་རིག་གི་ཉམས་མྱོང་ཕྱོགས་བསྡོམས་དང་རྒྱུད་
འཛིན་བྱས་ཏེ་དར་འཕེལ་བྱུང་བ་ཞིག་དང༌། འབྱོར་མེད་གྲལ་རིམ་གྱི་རྩོམ་
464



རིག་ལོ་རྒྱུས་ཐོག་ཏུ་བྱུང་བའི་ཉམས་མྱོང་དེ་དག་དུས་སྐབས་གསར་པའི་ཆ་
རྐྱེན་འོག་ཏུ་སྤྱི་ཚོགས་རིང་ལུགས་ཀྱི་སྙིང་སྟོབས་མཚོན་པར་བྱས་པ་ཞིག་ཡིན།
དེར་བརྟེན་དུས་རབས་སྔོན་གྱི་ནང་དུ་བྱུང་བའི་དངོས་ཡོད་རིང་ལུགས་རྩོམ་
རིག་གི་གྲུབ་ཆ་དང་རྩོམ་ཐབས་ཀྱི་ཁྱད་ཆོས་དང་བསྡུར་ཞིབ་ཅིག་བྱས་ཚེ་དེར་
གོང་སྨོས་དང་མི་འདྲ་བའི་ཁྱད་པར་ཡོད་པ་ཞིག་ཡིན། 1 གསར་བརྗེའི་
འཕེལ་རྒྱས་ཀྱི་དངོས་ཡོད་ལོ་རྒྱུས་ནང་དུ་གནས་པའི་དངོས་ཡོད་འཚོ་བའི་ནང་
གི་མི་སྣ་དང་དེ་དག་གི་འབྲེལ་བ་མཚོན་པར་བྱ་དགོས་པ་མ་ཟད། སྤྱི་ཚོགས་
རིང་ལུགས་དུས་སྐབས་ནང་གི་འཚོ་བ་གསར་པ་དང་། མི་སྣ་གསར་པའི་
གཟུགས་བརྙན་གསར་བསྐྲུན་བྱ་དགོས་པ་དང༌། སྤྱི་ཚོགས་ཀྱི་འཚོ་བ་དང་མི་
སྣའི་སེམས་ཁམས་སོགས་དངོས་ཡོད་ཀྱི་རྩོམ་འབྲི་བྱ་བ་བརྒྱུད་དེ་སྤྱི་ཚོགས་ཀྱི་
ངོ་བོ་རྣམས་མཚོན་པར་བྱ་དགོས་པ་རེད། (2) ལོ་རྒྱུས་ཀྱི་ཞིབ་ཕྲའི་གནད་
དོན་གྱི་རང་བཞིན་ལ་གཙིགས་ཆེན་བྱས་ཏེ་ཡང་དག་པའི་སྒོ་ནས་དངོས་ཡོད་
དང་ཕུགས་བསམ་གྱི་འབྲེལ་བ་ཐག་གཅོད་བྱ་དགོས་པ་དང་མ་འོངས་པའི་རྒྱང་
རིང་གི་དམིགས་ཡུལ་ལ་ཁ་ཕྱོགས་དགོས་པ་དེ་རེད། འདས་ཟིན་པའི་དུས་
རབས་ནང་བྱུང་བའི་དངོས་ཡོད་རིང་ལུགས་ཀྱི་རྩོམ་ཐབས་དང་སྤྱི་ཚོགས་རིང་
ལུགས་དངོས་ཡོད་རིང་ལུགས་ཀྱི་རྩོམ་ཐབས་མི་འདྲ་བའི་ཁྱད་པར་ནི་དངོས་
ཡོད་དང་ཕུགས་བསམ་གྱི་འབྲེལ་བ་ཐག་གཅོད་བྱེད་རྒྱུའི་གནད་དོན་དེ་ཡིན་
ཞིང་། དེ་སྔོན་དངོས་ཡོད་དང་ཕུགས་བསམ་གྱི་འབྲེལ་བའི་ཐད་ཕན་ཚུན་
འགལ་ཟླར་གྱུར་ཡོད་པ་དེ་ཡིན། (3) སྤྱི་ཚོགས་རིང་ལུགས་ཀྱི་རྩ་བའི་ཁེ་ཕན་
ལ་གཞིགས་ཏེ། གཟུགས་བརྙན་གསར་བསྐྲུན་བྱེད་པའི་ནང་དུ་དངོས་ཡོད་ཀྱི་
རང་བཞིན་དང་ཕྱོགས་ལྷུང་གི་རང་བཞིན་གཅིག་གྱུར་ཡོང་བ་བྱས་ཏེ། སྤྱི་
ཚོགས་རིང་ལུགས་སྙིང་སྟོབས་ཀྱིས་ངལ་རྩོལ་པ་རྣམས་ལ་སློབ་གསོ་བྱེད་དགོས་
པ་མ་ཟད། དེ་དང་ཆབས་ཅིག་རྩོམ་པ་པོར་བརྗོད་གཞི་ འདེམས་པ་དང་།
465



རྩོམ་རིག་གི་རྣམ་པ་དང་། རྩོམ་རིག་གསར་རྩོམ་བྱེད་རྒྱུའི་ ཐད་འགྲོ་ལམ་
ཡངས་ཤིང་རྒྱ་ཆེ་བ་ཞིག་གསར་གཏོད་བྱས་ནས་སྤྱི་ཚོགས་རིང་ལུགས་ཀྱི་རྩོམ་
རིག་ཕུན་སུམ་ཇེ་ཚོགས་སུ་འགྲོ་རྒྱུར་ལེགས་སྐྱེས་འབུལ་དགོས་པའི་འདོད་ཚུལ་
འཛིན་གྱིན་ཡོད་པ་རེད། རང་རྒྱལ་དུ་བློ་མཐུན་མའོ་ཙེ་ཏུང་གིས་མར་ཁེ་སིའི་
རིང་ལུགས་ཀྱི་རིགས་པའི་གཞུང་ལུགས་གཞིར་བཞག་པ་དང༌། རྩོམ་རིག་སྒྱུ་
རྩལ་འཕེལ་རྒྱས་འགྲོ་བའི་ལོ་རྒྱུས་ཀྱི་ཉམས་མྱོང་དང་ལྷག་པར་“ལྔ་བཞི་” ལས་
འགུལ་ཚུན་གྱི་གསར་བརྗེའི་གསར་རྩོམ་གྱི་ཉམས་མྱོང་ཕྱོགས་བསྡོམས་བྱས་
ཏེ་1958ལོར་གསར་བརྗེའི་དངོས་ཡོད་རིང་ལུགས་དང་གསར་བརྗེའི་འཆར་
ཡན་རིང་ལུགས་ཟུང་དུ་འབྲེལ་བའི་གསར་རྩོམ་གྱི་བྱེད་ཐབས་དེ་བཏོན་ཡོད་པ་
རེད། བོད་རིགས་ཀྱི་རྩོམ་རིག་སྒྱུ་རྩལ་ནང་དུ་རིགས་པའི་གཞུང་ལུགས་འདིར་
བརྟེན་ནས་རྩོམ་འབྲི་བྱས་པའི་རྩོམ་ཡིག་ཇི་སྙེད་ཅིག་ཐོན་ཡོད་པ་མ་ཟད།
གསར་བརྗེའི་ དངོས་ཡོད་ རིང་ ལུགས་ དང་ གསར་ བརྗེའི་ འཆར་ཡན་རིང་
ལུགས་ཟུང་འབྲེལ་བྱེད་པའི་རྩོམ་རིག་གི་རྩོམ་ཐབས་དེའི་ཁྱད་ཆོས་དང་རྣམ་པ་
སོགས་ལ་ཞིབ་འཇུག་བྱས་པའི་དཔྱད་རྩོམ་མང་པོ་ཞིག་སྤེལ་ཡོད་རྐྱེན་འདིར་
ཞིབ་བརྟག་བྱེད་པའི་ངལ་བ་མ་བྱས་སོ། །
(《བོད་ལྗོངས་སློབ་གྲྭ་ཆེན་མོའི་ རིག་གཞུང་དུས་དེབ་》1989ལོའི་དུས་དེབ་
གཉིས་པའི་ཐོག་འཁོད།)
466



དུས་སྐབས་གསར་པའི་བོད་རིགས་ཀྱི་རྩོམ་
རིག་སྒྱུ་རྩལ་དང་དེའི་འཕེལ་ཕྱོགས་
ཀྱི་གནད་དོན་ལ་དཔྱད་པ།
“ མི་བཞི་ངན་རེངས་” ཐལ་བའི་རྡུལ་དུ་བརླག་རྗེས་བོད་རིགས་ཀྱི་རྩོམ་
རིག་སྒྱུ་རྩལ་དེ་ལོ་རྒྱུས་ཀྱི་དུས་སྐབས་གསར་པ་ཞིག་ཏུ་སླེབས་པ་དང་། དུས་
སྐབས་གསར་པ་འདིའི་ནང་རྩོམ་ཡིག་གྲངས་ལས་འདས་པ་ཞིག་ཐོན་ཡོད་ལ།
དུས་སྐབས་གསར་པའི་རྩོམ་རིག་སྒྱུ་རྩལ་ལ་སྤྱིར་ལོ་དྲུག་ཙམ་གྱི་ལོ་རྒྱུས་ལྡན་
ཡོད་པ་ཞིག་ཡིན། དེ་ལྟར་དུས་སྐབས་འདིའི་རིང་གི་རྩོམ་རིག་སྒྱུ་རྩལ་གྱི་གྲུབ་
འབྲས་དང་ཞན་ཆ། ལེགས་པའི་ཕྱོགས་དང་མི་འདང་བའི་ཕྱོགས་སོགས་ལ་
ཁྱོན་ཡོངས་ནས་གདེང་འཇོག་དང་དཔྱད་བརྗོད་ཅིག་བྱེད་རྒྱུ་ནི་ཁ་ཚ་དགོས་
གཏུགས་ཀྱི་གནས་སུ་མཆིས་ལ། ཉེ་ལམ་དུས་སྐབས་གསར་པའི་བོད་རིགས་
ཀྱི་རྩོམ་རིག་སྒྱུ་རྩལ་དང་དེའི་འཕེལ་ཕྱོགས་ཀྱི་གནད་དོན་ཐད་ལ་ཡང་རྩོམ་
རིག་སྒྱུ་རྩལ་གྱི་འཐབ་ཕྱོགས་དང་དེ་མིན་ཀློག་པ་པོ་སོགས་གང་ཐད་ནས་ལྟ་
ཚུལ་མི་འདྲ་བ་རེ་ཡོད་པ་ནི་སྨོས་ཅི་དགོས། དེས་ན་ལོ་དྲུག་ཙམ་ནང་དུ་ཐོན་
པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་སྤྱིའི་འཕེལ་ཕྱོགས་དང་གནད་དོན་ལ་
བློས་གང་དཔོག་གིས་དཔྱད་པ་རགས་ཙམ་བྱེད་རྒྱུ་ཡིན།
467



དང་པོ། “ མི་བཞི་ངན་རེངས་” གཏོར་རྗེས་བོད་རིགས་
ཀྱི་རྩོམ་རིག་སྒྱུ་རྩལ་དང་དེའི་འཕེལ་ཕྱོགས་སྐོར། །
1. ཐོག་མར་ལོ་འགའི་ནང་ཕུལ་བྱུང་གི་རྩོམ་ཡིག་གྲངས་ལས་འདས་པ་
ཞིག་ཐོན་ཡོད་པ་དེས་རྩོམ་རིག་སྒྱུ་རྩལ་གྱི་ལྡུམ་ར་དེ་མེ་ཏོག་སྣ་ཚོགས་གཅིག་ལ་
གཅིག་དྲན་དུ་བཞད་པའི་ཚུལ་བཞིན་དར་རྒྱས་ཕུན་སུམ་ཚོགས་པའི་རྣམ་པ་
བཟང་པོ་ཞིག་ཐོན་ཞིང་དུས་སྐབས་འདིའི་རིང་གི་རྩོམ་རིག་གི་བྱ་གཞག་དེ་
དུས་སྐབས་གང་ཞིག་དང་བསྡུར་ཐབས་བྲལ་ལ། རྩོམ་པ་པོའི་རྩོམ་འབྲིའི་བྱ་
བར་སྐུལ་འདེད་ཤུགས་ཆེན་བྱུང་ནས་རྩོམ་འབྲིའི་ཁྱད་ནུས་འགྲན་པ་ལྟར་རྩོམ་
ཡིག་གཅིག་ལས་གཅིག་ལྷག་པ་ཞིག་སྤེལ་ཡོད། འོན་ཏེ་དུས་སྐབས་གསར་
པའི་རིག་རྩོམ་ཞེས་པ་ནི་1980ལོ་ནས་འགོ་ཚུགས་པ་ཞིག་ཡིན། དེའི་རྒྱུ་
མཚན་ནི། དཔེར་ན། 1975 ལོའི་ཡས་མས་སུ་སུའེ་ཏེན་རྒྱལ་ཁབ་ཀྱི་ཡིན་
པའི་རྩོམ་པ་པོ་ཞིག་ལྷ་སར་ཕེབས་ནས་བོད་རིགས་ཀྱིས་བྲིས་པའི་ཉེ་ལམ་གྱི་
རྩོམ་ཡིག་དང་རྩོམ་པ་པོ་ངོ་སྤྲོད་གནང་རྒྱུའི་རེ་འདུན་ཞུས་ཀྱང་སྒྱུ་རྩལ་གྱི་རྩོམ་
རིག་བརྩམས་མྱོང་ཡོད་པའི་རྩོམ་པ་པོ་གཅིག་ཀྱང་སྟོན་རྒྱུ་མེད། དེས་ན་བོད་
རིགས་ཀྱི་དུས་སྐབས་གསར་པའི་རྩོམ་རིག་འཕེལ་རྒྱས་དེ་1980ལོ་ནས་འགོ་
ཚུགས་པའི་རྒྱུ་མཚན་ཡང་དེ་ལྟར་ཡིན། ( འདིར་གཙོ་བོ་བོད་སྐད་ཡིག་གི་
ཐོག་ནས་གསར་རྩོམ་ བྱས་ པ་ ལ་ གཞིགས།)ཡིན་ནའང་མི་ རིགས་ གཞན་
རྣམས་ཀྱི་རྩོམ་རིག་སྒྱུ་རྩལ་ལ་ལོ་བཅུ་ཡི་དུས་ཚོད་རྩིས་ཀྱི་ཡོད་རུང་བོད་དུ་“ མི་
བཞི་ངན་རེངས་” ཀྱི་དུག་སྐྱོན་དང་“ གཡོན་ཐལ་” བསམ་བློའི་ཤུགས་རྐྱེན་
དབང་གིས་བོད་མི་རིགས་རང་གི་སྐད་ཡིག་གི་ཐོག་ནས་རྩོམ་འབྲི་བྱས་པའི་
རྩོམ་རིག་སྒྱུ་རྩལ་གྱི་འཕེལ་རྒྱས་དུས་སྐབས་ལ་ལོ་དྲུག་ལས་ལྡན་མེད་པ་ཞིག་
ཡིན། འོན་ཏེ་མི་རིགས་གཞན་གྱི་སྐད་ཡིག་གི་ཐོག་ནས་བརྩམས་པའི་བོད་
468



རིགས་ཀྱི་དུས་སྐབས་གསར་པའི་རྩོམ་རིག་སྒྱུ་རྩལ་ལ་མི་རིགས་གཞན་དང་
འདྲ་བར་ལོ་བཅུ་ཡི་དུས་ཚོད་ལྡན་ཡོད་པ་ཞིག་ཡིན། འདིར་བརྗོད་པའི་ལོ་
དྲུག་ཅེས་པའི་རྒྱུ་མཚན་གཙོ་བོ་ནི1980ལོར་མི་རིགས་རང་ཉིད་ཀྱི་ཡི་གེ་བེད་
སྤྱད་ནས་ཐད་ཀར་བརྩམས་བྱ་འགྲེམས་སྤེལ་བྱ་ཡུལ་《བོད་ལྗོངས་རྩོམ་རིག་སྒྱུ་
རྩལ་》ཞེས་པའི་དུས་དེབ་གསར་དུ་ཐོན་པ་དང་། དེ་ནི་བོད་ཞི་བའི་བཅིངས་
བཀྲོལ་ཐོབ་རྗེས་མི་རིགས་རང་ཉིད་ཀྱི་སྐད་ཡིག་ཐོག་ནས་རྩོམ་འབྲི་བྱས་པའི་
རྩོམ་རིག་གི་ཆེད་གཉེར་དུས་དེབ་དང་པོ་ཡིན་ལ། དུས་སྐབས་གསར་པའི་
བོད་ཀྱི་རྩོམ་རིག་སྒྱུ་རྩལ་འགོ་ཚུགས་སའི་ལམ་ཚད་ལྟ་བུ་ཞིག་ཡིན་པ་མ་ཟད།
དུས་དེབ་དེ་གསར་བཏོན་བྱས་པ་ནས་བཟུང་རྩོམ་པ་པོ་དང་ལས་ཞོར་རྩོམ་
འབྲི་བས་སྙན་རྩོམ་དང༌། བཅད་ལྷུག་སྤེལ་མ། འབོལ་རྩོམ། ཀ་བཤད།
འབེལ་གཏམ། གཏམ་ རྒྱུད། དམངས་ སྒྲུང་། གཏམ་ བརྗོད་ ཀྱི་ འཁྲབ་
གཞུང༌། རྩོམ་རིག་གི་དཔྱད་བརྗོད། བརྩམས་སྒྲུང་སོགས་རྩོམ་ཡིག་གང་
མང་ཞིག་སྤེལ་ཡོད་པ་རེད། གནད་དོན་དེ་དག་གསལ་པོ་ཞིག་ཡོང་བ་དང་
རྩོམ་རིག་འཕེལ་རྒྱས་སྐོར་གླེང་བར་ཐོག་མར་རྩོམ་ཡིག་གི་གྲངས་འབོར་ཐད་
ནས་ཞུས་ན། བོད་རང་སྐྱོང་ལྗོངས་དབུ་བརྙེས་ནས་ལོ་ཉི་ཤུ་འཁོར་བར་རྟེན་
འབྲེལ་ཞུ་ ཕྱིར་ འདེམས་སྒྲིག་བྱས་ ཏེ་ པར་བསྐྲུན་བྱས་པའི་ནང་《 བོད་ ཀྱི་
བརྩམས་སྒྲུང་འདེམས་སྒྲིག་》ཅེས་པར་བརྩམས་སྒྲུང་ཐུང་གྲས་ཉི་ཤུ་རྩ་ལྔ་ཡོད་
པ་དང༌། 《 བོད་ཀྱི་ལྷུག་རྩོམ་འདེམས་སྒྲིག་》ཅེས་པར་ལྷུག་རྩོམ་སུམ་ཅུ་སོ་
དྲུག་དང་། 《 བོད་ཀྱི་སྙན་ཚིག་འདེམས་སྒྲིག་》ཅེས་པར་སྙན་ཚིག་བརྒྱ་དང་
བཅུ་མེད་གཉིས་དང་《བོད་ཀྱི་དམངས་ཁྲོད་སྒྲུང་ གཏམ་》ཞེས་པར་ སྒྲུང་
གཏམ་ཉི་ཤུ་རྩ་གཅིག་དང་། 《བོད་ཀྱི་གཞས་མ་གཏམ་འདེམས་སྒྲིག་》ཅེས་
པར་གཞས་ མ་ གཏམ་ ཉི་ ཤུ་ རྩ་ གསུམ་ བཅས་ ཡོད་ པ་ དང་། 1984ལོ་
དང་1985ལོར་དེ་བས་མང་བ་ཞིག་ཐོན་ཡོད། 《བོད་ཀྱི་རྩོམ་རིག་སྒྱུ་རྩལ་》
469
ir
in



ཐོག་བཏོན་པ་དཔེ་མཚོན་ཙམ་དུ་བཞག་ན། 1985ལོར་བརྩམས་སྒྲུང་ཉི་ཤུ་
རྩ་དགུ་དང་ལྷུག་རྩོམ་བཅུ་གཅིག སྙན་ངག་དྲུག་ཅུ་རེ་བཞི་བཅས་བཏོན་ཡོད་
ལ། 1980ལོནས་1985ལོ་བར་བརྩམས་སྒྲུང་ཐུང་གྲས་དགུ་བཅུ་ལྷག་ཙམ་
སྤེལ་ཟིན་པ་དེ་ཆ་སྙོམས་ལོ་རེར་བརྩམས་སྒྲུང་བཅོ་བརྒྱད་རེ་སྤེལ་ཡོད། གོང་
བཀོད་གྲངས་འབོར་དེ་དག་ནས་རྩོམ་རིག་གསར་རྩོམ་བྱེད་པའི་བྱ་གཞག་དེ་
དར་རྒྱས་ཕུན་སུམ་ཚོགས་པའི་རྣམ་པ་བཟང་པོ་ཞིག་ ཐོན་ཡོད་པ་དེ་ཡིན།
དུས་སྐབས་གཅིག་རིང་གི་རྩོམ་རིག་རྩོམ་ཡིག་ལ་ གདེང་འཇོག་བྱེད་སྐབས་
གྲངས་འབོར་ཁོ་ནར་མི་བལྟ་བར་གལ་ཆེ་བ་ཞིག་ནི་བརྗོད་བྱ་དང་སྒྱུ་རྩལ་གྱི་
སྤུས་ཚད་དང་ནང་དོན་གྱི་གཏིང་ཟབ་ཚད་ལ་ཡང་བལྟ་དགོས། འོན་ཏེ་གྲངས་
འབོར་ལ་ཡང་སྣང་ཆུང་བྱེད་རྒྱུ་མེད། བྱ་དངོས་གང་ཞིག་ཡིན་རུང་དེ་འཕེལ་
རྒྱས་འགྲོ་སྐབས་གྲངས་འབོར་ནང་ནས་སྤུས་ཚད་གོང་མཐོར་གཏོང་བ་དང་།
གྲངས་འབོར་གང་འཚམས་ཤིག་མེད་ཚེ་སྤུས་ཚད་ཡང་ཡོང་མི་ཐུབ་པ་དེ་ཡིན།
དུས་སྐབས་གསར་པའི་རྩོམ་རིག་རྩོམ་ཡིག་གི་དམིགས་བསལ་གྱི་རང་བཞིན་ནི
“ ལོ་བཅུའི་ནང་ཟིང་” གི་དུས་སྐབས་ནང་རྩོམ་རིག་རྩོམ་ཡིག་སྤེལ་བའི་དུས་
དེབ་མེད་ལ་རྩོམ་པ་པོ་མེད་པ། པར་བསྐྲུན་མཚམས་བཞག་པ། རྩོམ་རིག་
མིང་ཙམ་དུ་གྱུར་པ་མ་ཟད། གནོད་བྱེད་དུག་རྩྭའི་ཕུང་པོར་རྩིས་ཏེ་ཧ་ལམ་
རྩོམ་རིག་རྩོམ་ཡིག་མེད་པའི་གནས་ཚུལ་དེ་འདྲ་ཞིག་གི་འོག་ནས་འགོ་ཚུགས་
ཏེ་རིམ་བཞིན་གོམ་པ་སྤོས་པ་ཞིག་ཡིན། དུས་ཐུང་ལོ་འགའི་ནང་རྩོམ་རིག་
གསར་རྩོམ་མང་པོ་དེ་འདྲ་ཞིག་བཏོན་ཡོད་པ་དེ་ནི་ཧ་ལས་དགོས་པའི་བྱ་བ་
ཞིག་ཡིན་པ་མ་ཟད། རྩོམ་ཡིག་དེ་དག་གི་བརྗོད་བྱ་དང་རྗོད་བྱེད་དང་སྒྱུ་རྩལ་
གྱི་ཉམས་འགྱུར་སོགས་ཀྱང་ལེགས་པོ་བྱུང་ཡོད། ཉེ་ལམ་བོད་རིགས་ཀྱི་རྩོམ་
རིག་རྩོམ་ཡིག་གི་གྲུབ་འབྲས་མངོན་གསལ་དོད་པ་ཞིག་ནི་རྒྱལ་ཡོངས་རང་
བཞིན་ལྡན་པའི་རྩོམ་རིག་གཟིགས་ཞིབ་བྱེད་པའི་ནང་དུ་1981ལོར་པེ་ཅིང་
470



དུ་རྒྱལ་ཡོངས་ཐེངས་དང་པོའི་གྲངས་ཉུང་མི་རིགས་ཀྱི་རྩོམ་རིག་གསར་རྩོམ་
གཟེངས་བསྟོད་བྱེད་པའི་ཚོགས་ཆེན་ཐོག་བོད་རིགས་རྩོམ་པ་པོ་བཅུ་གཅིག་
དང་རྩོམ་ཡིག་བཅུ་གཅིག་ལ་གཟེངས་བསྟོད་ཐོབ་པ་དང་། 1984ལོར་ལྗོངས་
དང་ཞིང་ཆེན་ལྔའི་བོད་རིགས་ཀྱི་ཕུལ་བྱུང་རྩོམ་རིག་གསར་རྩོམ་འདེམས་ཐོན་
བྱས་པའི་ནང་བོད་རིགས་རྩོམ་པ་པོ་དང་ལས་ཞོར་རྩོམ་འབྲི་བའི་གསར་རྩོམ་
བྱས་པའི་རྩོམ་ཡིག་དྲུག་ཅུ་རེ་གཉིས་ལ་བྱ་དགའ་ཐོབ་ཡོད་པ་རེད། དོན་
དངོས་དེ་དག་ནས་དུས་ཐུང་ལོ་འགའི་ནང་རྩོམ་ཡིག་གྲངས་འབོར་མང་བ་མ་
ཟད། སྒྱུ་རྩལ་གྱི་སྤུས་ཚད་ཀྱང་ཆེས་ལེགས་པའི་ཕུལ་བྱུང་གི་རྩོམ་ཡིག་མི་ཉུང་
བ་ཞིག་ཐོན་ཡོད་པ་དེ་ནི་མི་རྣམས་དགའ་བ་སྐྱེ་འོས་པའི་དོན་ཆེན་ཞིག་ཡིན་ལ།
མི་བཞི་ངན་རེངས་གཏོར་རྗེས་བོད་རིགས་ཀྱི་དུས་སྐབས་གསར་པའི་རྩོམ་རིག་
སྒྱུ་རྩལ་གྱི་བྱ་གཞག་དེ་ཡར་ངོའི་ཟླ་བཞིན་འཕེལ་བའི་མཚོན་རྟགས་ཤིག་ཀྱང་
ཡིན།
2. རྩོམ་པ་པོའི་དཔུང་ཁག་རིམ་བཞིན་འཕར་སྣོན་དང་དཔུང་ཁག་རྒྱ་
ཆེ་རུ་ཕྱིན་ཡོད་པ་དེ་ནི་དུས་སྐབས་གསར་པའི་རྩོམ་རིག་སྒྱུ་རྩལ་འཕེལ་རྒྱས་
དང་ཕུན་སུམ་ཚོགས་སུ་འགྲོ་བའི་གལ་ཆེའི་ཚད་གཞི་ཞིག་ཡིན་ལ། མི་མང་
པོས་ལག་འགུལ་ཏེ་རྩོམ་རིག་གསར་རྩོམ་བྱས་པ་དེ་བཅིངས་བཀྲོལ་ཐོབ་པ་
ནས་བྱུང་མྱོང་མེད་པ་ཞིག་ཡིན་པ་མ་ཟད། “ མི་བཞི་ཤོག་ཁག་” ཐལ་བའི་
རྡུལ་ཏུ་བརླགས་རྗེས་གནས་ཚུལ་དངོས་ཀྱི་ཐོག་ནས་ར་སྤྲོད་བྱས་པ་ཞིག་ཀྱང་
ཡིན། མི་རིགས་རང་གི་འཕེལ་ཕྱོགས་མཚོན་བྱེད་ནི་མི་རིགས་དེ་རང་གི་རྩོམ་
པ་པོའི་རིག་རྩོམ་ཡིན་པས་དུས་སྐབས་གསར་པ་འདིའི་ནང་མི་རིགས་རང་ཉིད་
ཀྱི་རྩོམ་པ་པོ་གང་མང་ཞིག་དབྱར་གྱི་ཆུ་གཏེར་རྒྱས་པ་བཞིན་སྐྱེད་སྲིང་བྱུང་
ཡོད་པ་མ་ཟད། མི་རིགས་རང་ཉིད་ཀྱི་སྐད་ཡིག་ལ་བརྟེན་ནས་རྩོམ་རིག་རྩོམ་
ཡིག་གསར་རྩོམ་བྱེད་པའི་དཔུང་ཁག་གཅིག་འཚར་ལོངས་བྱུང་ཡོད་པ་དེ་ནི་
471



བོད་རིགས་ཀྱི་ཁྱད་ཆོས་ལྡན་པའི་རྩོམ་རིག་བྱ་གཞག་འཕེལ་རྒྱས་ལེགས་པོ་
ཡོང་བའི་རྩ་བའི་རྒྱུ་ཆ་ཞིག་ཏུ་གྱུར་པ་དང༌། ད་ཕན་ལོ་དྲུག་ཙམ་གྱི་དུས་ཚོད་
ཐུང་ངུའི་ནང་རྩོམ་པ་པོ་མི་གྲངས་བརྒྱ་ལྷག་ཙམ་ཡོད་པ་དང་། དེའི་ཁྲོད་དུ་
ཡོན་ཏན་གྱིས་ཕྱུག་པའི་རྒན་རབས་དང༌། བློ་གསར་གཞོན་ནུ། ཞིང་པ་དང་
འབྲོག་པ། དགེ་རྒན། བུད་མེད་སོགས་ཡོད་པ་དང་། རྩོམ་པ་པོའི་དཔུང་
ཁག་ལོ་རེ་བཞིན་རྒྱ་བསྐྱེད་དུ་འགྲོ་བའི་དོན་དངོས་ཀྱི་ཐོག་ནས་བོད་རིགས་ཀྱི་
རྩོམ་རིག་དེ་ལོ་རྒྱུས་ཀྱི་དུས་སྐབས་གསར་པ་ཞིག་ཏུ་སླེབས་ཡོད་ལ། རྩོམ་པ་
པོའི་དཔུང་ཁག་སྟོབས་ལྡན་ཞིག་ཀྱག་ཀྱོག་གི་འགྲོ་ལམ་བརྒྱུད་དེ་ཉིན་བཞིན་
འཚར་ལོངས་ཡོང་བཞིན་ཡོད་པ་དེ་ནི་དུས་སྐབས་གསར་པའི་དམིགས་བསལ་
གྱི་ཆོས་ཉིད་ཅིག་ཡིན། །
3. དུས་སྐབས་གསར་པའི་བོད་རིགས་ཀྱི་རྩོམ་རིག་འཕེལ་རྒྱས་འགྲོ་
བའི་མཚོན་ཚུལ་གཞན་ཞིག་ནི་དུས་དེབ་གང་མང་ཞིག་བཏོན་ཡོད་ཅིང་དེ་སྔོན་
དཔའ་བོར་དཔའ་རྩལ་ཡོད་ཀྱང་འདོན་ཡུལ་མེད་པའི་དཀའ་གནད་སེལ་ཞིང་
རང་རང་གི་ཉམས་འགྱུར་ཅི་དང་ཅི་ཡོད་ཀྱང་སྤེལ་ཡུལ་ཡོད་པ་དང༌། རྩོམ་
རིག་གི་བརྗོད་བྱའི་ཐད་ལ་ཡང་སྔར་དང་མི་འདྲ་བའི་འཁྲུག་ཆ་དོད་དུ་ ཕྱིན་
ཡོད། བོད་རང་ལ་མཚོན་ན་སྔ་རྟིང་དུ་རྩོམ་རིག་སྒྱུ་རྩལ་གྱི་ཆེད་གཉེར་དུས་
དེབ་《བོད་ལྗོངས་རྩོམ་རིག་སྒྱུ་རྩལ།》《མང་ཚོགས་སྒྱུ་རྩལ།》《ལྷ་ས་སྐྱིད་
ཆུ།》《 ལྷོ་ཁའི་རྩོམ་རིག་སྒྱུ་རྩལ།》《 ཇོ་མོ་གླང་མ་》བཅས་བཏོན་ཡོད་ལ། དེ་
མིན་《སྤང་རྒྱན་མེ་ཏོག》《 སྨྱུག་གསར།》《 ཉི་གཞོན་》སོགས་ཀྱང་བཏོན་
ཡོད་པ་དེས་རྒྱ་ཆེའི་རྩོམ་པ་པོའི་ཧུར་བརྩོན་རང་བཞིན་སྐུལ་སློང་བྱུང་ཡོད་ལ།
དུས་དེབ་དེ་དག་བརྒྱུད་ནས་རྩོམ་པ་པོ་མི་ཉུང་བ་ཞིག་བསྐྱེད་བསྲིངས་ཀྱང་བྱུང་
ཡོད། དུས་སྐབས་གཅིག་རིང་གི་རྩོམ་རིག་སྒྱུ་རྩལ་གྱི་འཕེལ་རྒྱས་དང་ཕུན་
སུམ་ཇེ་ཚོགས་སུ་འགྲོ་བར་དུས་དེབ་མེད་ན་ནི་བསམ་བློ་གཏོང་ཐབས་བྲལ་བ་
472



ཞིག་ཡིན།
དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་བསམ་བློའི་
ཕྱོགས་ལྷུང་ནི་འཁྲུག་ཆ་ཤིན་ཏུ་དོད་པ་ནི་བཅིངས་བཀྲོལ་ཐོབ་པ་ནས་བྱུང་མྱོང་
མེད་པ་དང་། དུས་རྒྱུན་རིང་པོའི་ནང་རིག་རྩོམ་གསར་རྩོམ་བྱེད་པའི་ནང་དུ་
གྲུབ་པའི་ཡང་མི་དག་པའི་ངོས་འཛིན་དང་བཀག་རྒྱ་རྣམས་གཏོར་ཏེ་རྩོམ་པ་
པོར་བརྗོད་བྱ་གདམས་པ་དང་ནང་དོན་དང་རྣམ་པ། ཕུགས་བསམ་སོགས་
ལ་རང་འདོད་ཀྱིས་རྩོམ་འབྲི་བྱས་ཆོག་པའི་རྣམ་པ་བཟང་པོ་ཞིག་ཐོན་ཞིང་།
བརྗོད་བྱའི་ཐད་ལ་ཡང་དུས་རབས་ཀྱི་སྙིང་སྟོབས་དང་། གནའ་དེང་གི་འཚོ་
བའི་རྣམ་པ། མང་ཚོགས་ སྙིང་ ཁོང་གི་འབོད་སྒྲ། དྲང་ཕྱོགས་དང་ལྡོག་
ཕྱོགས་ཀྱི་གནད་དོན་སོགས་མཚོན་གང་ཐུབ་བྱས་ཡོད་པ་མ་ཟད། དེ་དག་
ནང་དཔལ་འབྱོར་སྒྲིག་གཞི་ལེགས་བཅོས་བྱུང་རྗེས་ཀྱི་རྣམ་པ་གསར་པ། ཆང་
རག་གི་འདུ་འཛིར་གཡེངས་ནས་ལས་ལ་མི་བརྩོན་པའི་ཉེས་དོན་དང་བསླབ་
བྱ། ཤེས་བྱའི་གནས་ལ་བརྩོན་ཏེ་ཤེས་ལྡན་མི་སྣར་གྱུར་པ། བཙན་དབང་གི་
གཉེན་སྒྲིག་ལ་ངོ་རྒོལ་དང་རང་དབང་གི་གཉེན་སྒྲིག་ལ་ཁ་ཕྱོགས་པ། རིག་
གནས་གསར་བརྗེའི་གོད་ཆགས་དང༌། དེང་སྐབས་སྤྱི་ཚོགས་ཐོག་ལྟག་སྒོ་
རྒྱུགས་པ་ལ་སོགས་པའི་ཚུལ་མིན་སྤྱོད་ལམ་ཐེར་འདོན་བྱས་ པ་ སོགས་སྤྱི་
ཚོགས་ཀྱི་འཚོ་བའི་ནང་གནས་པའི་གནད་དོན་གསལ་བར་བྱས་ཡོད་པ་མ་
ཟད། རྩོམ་ཡིག་དེ་དག་ལ་དུས་རབས་ཀྱི་ཉམས་འགྱུར་དང་མི་རིགས་ཀྱི་ཁྱད་
ཆོས་ལྡན་ཞིང་བོད་མི་རིགས་ཀྱི་རྩོམ་སྲོལ་རྒྱུན་འཛིན་དང་ཕྱི་ལུགས་རྩོམ་རིག་
གི་ལེགས་ཆ་བསྡུས་པ་སོགས་བརྩམས་སྒྲུང་ནང་ནས་གསལ་ཐུབ་པ་བྱུང་ཡོད།
དཔེར་ན། དུས་རབས་ཀྱི་སྙིང་སྟོབས་དང་ད་ལྟའི་འཚོ་བ་དངོས་མཚོན་པར་
བྱས་ཡོད་པའི་ཕུལ་བྱུང་གི་རྩོམ་ཡིག དོན་ལྡན་གྱིས་བརྩམས་པའི་《 དགའ་
སྐྱེལ་ཞུ་བ།》གངས་ ཏོག་ཚེ་རིང་གིས་བརྩམས་པའི་《 མདུན་སྒོ་ཆེན་མོ།》
473



བ།
བཀྲ་ཤིས་དཔལ་ལྡན་གྱིས་བརྩམས་པའི་《 བགྲེས་སོང་ཚེ་རིང་ལ་གོ་འཛོལ་བྱུང་
བ།》 བསྟན་འཛིན་རྣམ་རྒྱལ་གྱིས་བརྩམས་པའི་《ཡིད་ཀྱི་དགའ་འབོད།》
མིག་ཚེས་བརྩམས་པའི་《 བུ་མོའི་འགྲོ་སྟངས་བཟོ་བ།》 སྐལ་རྡོར་ གྱིས་
བརྩམས་པའི་《གཡང་སའི་ཕྱོགས་སུ་བསྐྱོད་པ།》 ཀུན་དགའ་ཡིས་བརྩམས་
པའི་《ཇོ་མགོན་གྱི་གནས་ཚང་།》སོགས་བཏོན་ཡོད་པ་དང༌། དེ་མིན་བཀས་
བཀོད་རྒྱུད་འཛིན་གྱི་སྤྱི་ཚོགས་ནང་སྡུག་བསྔལ་གྱི་འཚོ་བ་མཚོན་པར་བྱས་པའི་
བརྩམས་སྒྲུང་སྐལ་བཟང་རྣམ་གྲོལ་གྱིས་བརྩམས་པའི་《བུ་མོ་སྤུན་གསུམ་གྱི་
རྣམ་ཐར།》བསྟན་པ་ཡིས་བརྩམས་པའི་《 འཇུར་ ཏ་ སྤེན་ཚེ།》 ཆོས་
འཛོམས་ཀྱིས་བརྩམས་པའི་《དྭ་ཕྲུག་གི་ལས་དབང་》 སོགས་ཡོད་པ་དང༌།
བོད་རིགས་ཀྱི་རྩོམ་སྲོལ་རྒྱུན་བཟུང་ཞིང་གཏམ་རྒྱུད་ལ་སྦྱར་བའི་བརྩམས་སྒྲུང་།
རྣམ་གྲོལ་གྱིས་བརྩམས་པའི་《 ཆར་ཤུལ་གྱི་ནགས་ཚལ་》དང༌། དཔལ་འབྱོར་
གྱིས་བརྩམས་པའི་《 མེ་ ཏོག་ལྡུམ་རའི་ནང་གི་ཀླན་ཀ》 ཡོན་ ཏན་ གྱིས་
བརྩམས་པའི་《 འཁོན་གྲས།》 ཨོ་རྒྱན་རྡོ་རྗེས་བརྩམས་པའི་《ཕྲ་དོག་ཅན་
གྱི་ཅོ་ཀ》 ཆོས་འཕེལ་ཚེ་རིང་གིས་བརྩམས་པའི་《 ལྕང་གླིང་གྲུ་བཞིའི་ཟློས་
གར།》མགོན་པོ་དངོས་གྲུབ་ཀྱིས་བརྩམས་པའི《སྤོ་བོ་བློ་འཁྲུལ་དང༌། ཁྱི།
ཞུམ་བུ་བཅས་ཀྱི་གཏམ་རྒྱུད་》སོགས་བཏོན་ཡོད་པ་རེད་ལ། བརྩམས་སྒྲུང་
རིང་གྲས་ཡང་ཉེ་བའི་ལོ་ ཤས་ནང་འགའ་ཤས་བཏོན་ཡོད་རུང་། བོད་མི་
རིགས་རང་གི་སྐད་ཡིག་གི་ཐོག་ནས་བྲིས་པའི་བརྩམས་སྒྲུང་རིང་གྲས་ནི་བློ་
མཐུན་དཔལ་འབྱོར་ལགས་ཀྱིས་བརྩམས་པའི་《གཙུག་གཡུ་》ཞེས་པ་དེ་ཡིན་
ཞིང་བརྩམས་སྒྲུང་དེ་ནི་དུས་སྐབས་གསར་པའི་བོད་རིགས་ཀྱི་བརྩམས་སྒྲུང་
རིང་གྲས་དང་པོ་དེ་ཡིན་པ་མ་ཟད། བརྩམས་ སྒྲུང་དེའི་སྒྱུ་རྩལ་ གྱི་ཉམས་
འགྱུར་དང་ཕྱོགས་ལྷུང་གང་ཅིར་ལེགས་པོ་བྱུང་ཡོད་པ་དང་། བརྩམས་སྒྲུང་
དེའི་ནང་སྐབས་དེའི་སྤྱི་ཚོགས་ཀྱི་ལམ་ལུགས་འོག་ ཏུ་དཔོན་འབངས་མཐོ་
474



དམན་བར་མི་རྣམས་བཟང་ངན་སྣ་ཚོགས་ཀྱི་འབྲེལ་ཚུལ་ལམ། དེ་དག་གི་
བསམ་སྤྱོད་སོགས་ཁྱབ་ཆེ་ཙམ་བྲིས་ཏེ་སྐབས་དེའི་སྤྱི་ཚོགས་ཀྱི་ནང་དཔོན་
ངན་གྱི་གདུག་རྩུབ་རང་བཞིན་དང་འབངས་རྣམས་ཀྱི་ཉམས་ཐག་གི་འཚོ་བ་
སོགས་གསལ་མཚོན་བྱས་ཤིང་མི་རྣམས་ ཀྱིས་ དུས་སྐབས་ དེའི་ རིང་གི་སྤྱི་
ཚོགས་ཁྱོན་ཡོངས་ཀྱི་གནས་ཚུལ་ཤེས་རྟོགས་ཡོང་རྒྱུར་རིན་ཐང་ཆེ་ཆེར་ལྡན་
ཡོད་པ་ཞིག་ཡིན། དེ་མིན་དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་
རྩལ་ནང་ལྷུག་རྩོམ་མང་པོ་ཐོན་ཡོད་པ་དང་། དེ་དག་ནང་ཕུལ་བྱུང་གི་ལྷུག་
རྩོམ། དཔེར་ན། རྟ་མགྲིན་འབྲུག་གྲགས་ཀྱིས་བརྩམས་པའི་《 མིང་མེད་རྩོམ་
ཐུང་།》པ་ དབང་ གིས་ བརྩམས་ པའི་ 《དཔའ་རྒོད།》 ཏིང་ འཛིན་ གྱིས་
བརྩམས་པའི་《 རླངས་འཁོར་རྩལ་ལས་ཐོན་པའི་དགེ་མཚན་གསར་པ།》
རྨོངས་གྲོལ་གྱིས་བརྩམས་པའི་《 བྱ་གླག》 བསྟན་འཛིན་ཡར་འཕེལ་གྱིས་
བརྩམས་པའི་《ངོ་ མཚར་ ལྡན་ པའི་ སྐྱེད་མ།》 པད་ མ་ རྣམ་ རྒྱལ་ གྱིས་
བརྩམས་པའི་《 ཀླུའི་ལོངས་སྤྱོད་ལ་གཟིགས་མོར་ཆས་པ།》འབུམ་སྐྱབས་ཀྱིས་
བརྩམས་པའི་《 ཕྲན་ནི་རྩྭ་ཆུང་འདི་ལ་དགའ།》ཉི་མ་ཚེ་རིང་གིས་བརྩམས་
པའི་《སྔོ་ལྗང་ནེའུ་གསིང་རྒྱས་པའི་སྤྱང་སྟེང་དུ།》 བློ་བཟང་སྦྱིན་པ་ཡིས་
བརྩམས་པའི་《 མིག་སྔའི་མེས་རྒྱལ་གྱི་ལང་ཚོ།》རེབ་གོང་རྡོ་རྗེ་མཁར་གྱིས་
བརྩམས་པའི་《 ཁ་བ།》རྣམ་རྒྱལ་སྒྲོལ་དཀར་གྱིས་བརྩམས་པའི་《 ཡིད་ཀྱི་
དཔྱིད་དཔལ་》སོགས་གང་མང་ཞིག་ཐོན་ཡོད་པ་མ་ཟད། ཆེས་ཕུལ་དུ་བྱུང་
བའི་སྙན་ཚིག་ཀྱང་ཆབ་སྤེལ་ཚེ་བརྟན་ཕུན་ཚོགས་ལགས་ཀྱིས་བརྩམས་པའི་
《དཔྱིད་དུས་ཀྱི་བོད་ལྗོངས་》དང༌། 《ཏང་གི་བུ་ཕྲུག་བཟང་པོ་ལེའུ་ཡའོ་ཙེང་
རྟག་ཏུ་བོད་དམངས་སྙིང་དབུས་སུ་གསོན་པོར་བཞུགས་》ཞེས་པ་དང༌། བློ་
བཟང་དར་རྒྱས་ཀྱིས་བརྩམས་པའི་《བོད་ལྗོངས་གསར་པའི་རྣམ་པ་དྲན་པ།》
མཁས་གྲུབ་ཀྱིས་བརྩམས་པའི་《སྙན་ཚིག་མུ་ཏིག་ཕྲེང་བ་》སོགས་ཐོན་ཡོད་པ་
475



རེད།
ཉེ་ལམ་བོད་རིགས་ཀྱི་དུས་སྐབས་གསར་པའི་རྩོམ་རིག་སྒྱུ་རྩལ་ནང་དུ་
གཉེན་སྒྲིག་གི་རྣམ་ཚུལ་འབྲི་སྟངས་སྐོར་ལ་རྩོད་གཞི་ཡོད་པ་ཞིག་ཡིན་རུང་
གང་ལྟར་དུས་སྐབས་གསར་པའི་རྩོམ་རིག་གི་གནད་དོན་དེའི་ཐད་དེ་སྔོན་གྱི་
ཚད་ལས་བརྒལ་བ་ཞིག་ཡིན་ལ་ཅུང་ལེགས་ཙམ་ཡོད་པའི་བརྩམས་བྱ་མི་ཉུང་
བ་ཞིག་ཐོན་ཡོད་པ་དེ་དག་ནི་མི་རྣམས་ཀྱིས་ཁས་ལེན་བྱེད་དགོས་པ་ཞིག་ཡིན།
བརྩམས་བྱ་དེ་དག་ནང་རྩོམ་པ་པོའི་འདུན་པ་དང༌། སྤྱི་ཚོགས་ཀྱི་ནང་དོན་
དང་། ཀུན་སྤྱོད་སོགས་མཉམ་དུ་སྦྲེལ་ཡོད་པ་ལས་ གཉེན་སྒྲིག་གི་ཆེད་དུ་
གཉེན་སྒྲིག་ཁོ་ན་རྩོམ་འབྲི་བྱས་པ་ཞིག་གཏན་ནས་མ་ཡིན། དཔེར་ན། ཡེ་
ཤེས་ཆོས་འཕེལ་གྱིས་བརྩམས་པའི་《 རྫ་རི་ག་ཚོད་མཐོ་ཡང་ཉི་ཟླ་བཀག་པར་
མི་ནུས་》ཞེས་པར་མཚོན་ན། ལོ་རབས་བརྒྱད་བཅུ་པའི་ནང་དུ་བཀས་བཀོད་
རྒྱུད་འཛིན་གྱི་རིགས་རུས་སྨྲ་བའི་བསམ་པའི་ཤུལ་ལྷག་གིས་མཛའ་གཅུགས་
མཐུན་གཤིབ་ཀྱི་བདེ་སྐྱིད་ལྡན་པའི་ཁྱིམ་ཚང་འཛུགས་རྒྱུར་བཀག་སྐྱོན་བྱས་
པའི་གནས་ཚུལ་ཞིག་བཏོན་ཡོད། རྩོམ་པ་པོས་བོད་རིགས་གཞོན་ནུ་བསྟན་
འཛིན་འཇིགས་མེད་དང་། བུ་མོ་བློ་བཟང་སྒྲོལ་མ་གཉིས་ཆུང་ངུའི་དུས་ནས་
སློབ་གྲྭ་གཅིག་ཏུ་བསྐྱོད་པ་དང༌། ཁོ་གཉིས་ཡུན་རིང་མཉམ་གཤིབ་བྱས་པའི་
ནང་ཕན་ཚུན་བར་བཅོས་མིན་གྱི་བརྩེ་གདུང་སྐྱེས་ཏེ་ཚེ་གང་གཏན་གྲོགས་བྱ་
རྒྱུའི་དམ་བཅའ་བཞག འོན་ཀྱང་བློ་བཟང་སྒྲོལ་མའི་ཕ་རབ་རྒྱས་སྐྱེ་ཁུངས་
མགར་བ་ཡིན་པས། ཁོ་གཉིས་ཀྱི་ལུགས་མཐུན་བརྩེ་གདུང་དེ་ཚུལ་མིན་གྱི་བྱ་
སྤྱོད་ཅིག་ཏུ་རྩིས་ཏེ་ཁོར་ཡུག་གི་མི་ཚོས་བཀག་འགོག་དང་། ཁྲེལ་རྒོད་འཕྱ་
སྨོད་སོགས་བྱས། “ ཕ་ཙན་དན་གྱི་སྡོང་པོ་དང༌། བུ་ལྷ་ཤིང་ཤུག་པར་ལྟས་
ངན་བྱ་རོག་འཁོར་བ་བཀྲ་ཤིས་པ་ག་ལ་ཡིན།” “ སོལ་བ་ནག་པོ་ཆུ་ལ་བཀྲུས་
ཀྱང་ཁ་དོག་དཀར་པོར་འགྱུར་མི་སྲིད། མགར་བའི་བུ་མོ་ཁ་དོག་མཚར་ཡང་
476



རྒྱུད་བཟང་མི་ཡི་མནའ་མར་མི་འོས།” སོགས་བཀས་བཀོད་རྒྱུད་འཛིན་རིགས་
རུས་སྨྲ་བའི་བསམ་པའི་ཤུལ་ལྷག་གནས་ཡོད་པ་དང་། ལྕགས་སྒྲོག་དེས་ཁོ་
གཉིས་ཀྱི་ལུས་སེམས་བསྡམས་རྩིས་བྱས་རུང་ཁོ་གཉིས་ཀྱིས་ཞུམ་པ་མེད་པའི་
སྒོ་ནས། “ མཁྲིས་ནད་ཅན་གྱིས་དུང་དཀར་སེར་པོར་མཐོང་། །རླུང་ནད་
ཅན་གྱིས་གངས་རི་སྔོན་པོར་མཐོང་། །”ཞེས་ངོ་རྒོལ་དང་ཟུར་ཟ་བྱས་ཡོད་པ་
དེས་བོད་རིགས་ན་གཞོན་ཚོས་རང་དབང་ལྡན་པའི་ཕོ་མོའི་བརྩེ་གདུང་ལ་
འདུན་པ་དྲག་པོ་བཅངས་པ་དང་ལོ་རབས་བརྒྱད་བཅུ་པའི་དུས་ཀྱི་བོད་རིགས་
གཞོན་ནུས་རུལ་སུངས་བསམ་པའི་ཤུལ་ལྷག་ལ་དགག་པ་དང་རྒྱབ་གཏོད་བྱས་
པ་གསལ་པོར་མཚོན་པ་དང། ཕྱོགས་གཞན་ཞིག་ནས་རྩོམ་འདིས་ཚད་ངེས་
ཅན་ཞིག་གི་ཐོག་ནས་སྤྱི་ཚོགས་འདིའི་ནང་དུ་ད་དུང་བཀས་བཀོད་རྒྱུད་འཛིན་
རིགས་རུས་སྨྲ་བའི་རུལ་སུངས་བསམ་པའི་ ཤུལ་ལྷག་གནས་ཡོད་མོད། སྤྱི་
ཚོགས་གོང་དུ་འཕེལ་བའི་ཆོས་ཉིད་ཀྱིས་རུལ་སུངས་བསམ་པ་དེ་རིགས་རྩ་མེད་
དུ་འགྲོ་རྒྱུ་ཡིན་པ་དེ་ཡང་བསྟན་ཡོད་པ་རེད། ཉེ་ལམ་གཉེན་སྒྲིག་གི་བརྗོད་
དོན་ལྡན་པའི་རྩོམ་ཡིག་ཉུང་དྲགས་པ་ལས་མང་དྲགས་པ་ཞིག་གཏན་ནས་མ་
ཡིན། མདོར་ན། “ མི་བཞི་ངན་རེངས་” གཏོར་རྗེས་ཀྱི་དུས་སྐབས་གསར་
པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་དེ་ཐོག་མ་མེད་པ་ནས་ཡོད་
པར་འགྱུར་བ་དང༌། ཉུང་བ་ནས་མང་བར་འགྱུར་བ། རྩོམ་རྩལ་ཞན་པ་ནས་
མཐོ་རུ་སོང་བ། མཁས་བརྒྱ་འགྲན་གླེང་དང་མེ་ཏོག་མཉམ་བཞད་ཀྱི་རྣམ་
པས་ཁེངས་ ཤིང་། གསར་ རྩོམ་ ཕུན་ སུམ་ ཚོགས་ ལ་ བརྗོད་ དོན་ ཟབ་ པ།
དཔུང་ཁག་རྒྱ་ཆེར་ཕྱིན་ཏེ་བོད་རིགས་ཀྱི་རྩོམ་རིག་བྱ་གཞག་དེ་ཉིན་བཞིན་
འཕེལ་རྒྱས་དང་ཕུན་སུམ་ཇེ་ཚོགས་སུ་འགྲོ་བཞིན་པའི་འཕེལ་ཕྱོགས་དེ་ལྟར་
ཞིག་མངོན་གྱི་ཡོད། འོན་ཏེ་དུས་སྐབས་གསར་པའི་བོད་རིགས་ཀྱི་རྩོམ་རིག་
སྒྱུ་རྩལ་ནང་དུ་ཞན་ཆ་དང་ལྟ་ཚུལ་ཡང་མི་དག་པའི་རྩོམ་ཡིག་གཏན་ནས་མེད་
477



པར་རྩོམ་ཡིག་དེ་དག་ཚང་མ་ལེགས་ཆ་ཀུན་འཛོམས་དང་སྐྱོན་གྱི་དྲི་མས་མ་
གོས་པ་ཞིག་ཡིན་ཞེས་པ་མ་ཡིན། བྱ་དངོས་གང་ཞིག་དང་འདྲ་བར་རྩོམ་རིག་
སྒྱུ་རྩལ་འཕེལ་རྒྱས་འགྲོ་བའི་བརྒྱུད་རིམ་ནང་དུ་ཡང་ཞན་ཆ་དང་ལྟ་ཚུལ་ཡང་
མི་དག་པའི་རྩོམ་ཡིག་ཡོད་སྲིད་མོད། དུས་སྐབས་གསར་པའི་བོད་རིགས་ཀྱི་
རྩོམ་རིག་སྒྱུ་རྩལ་གྱི་སྤྱིའི་ཕྱོགས་ལྷུང་ངམ་གཙོ་བོའི་ཕྱོགས་ལྷུང་ནི་ཡང་དག་པ་
ཞིག་ཡིན་པ་མ་ཟད། སྒྱུ་རྩལ་གྱི་ཉམས་འགྱུར་དང་མཚོན་ཚུལ་སོགས་ཀྱི་ཐད་
ལ་ཡང་གྲུབ་འབྲས་ཆེས་ཆེ་བ་ཞིག་ཐོབ་ཡོད་པ་རེད། །
གཉིས་པ། དུས་སྐབས་གསར་པའི་བོད་རིགས་ཀྱི་རྩོམ་
རིག་སྒྱུ་རྩལ་གྱི་གཙོ་བོའི་ཁྱད་ཆོས་སྐོར། །
ང་ཚོས་དུས་སྐབས་གཅིག་རིང་གི་རྩོམ་རིག་སྒྱུ་རྩལ་ལ་ཞིབ་འཇུག་བྱེད་
སྐབས་ངེས་པར་དུ་དུས་སྐབས་དེའི་འཚོ་བ་དངོས་ཀྱི་ནང་ནས་རྩོམ་རིག་དེ་
དག་འབྱུང་བའི་རྒྱུ་རྐྱེན་འཚོལ་ཞིབ་བྱེད་དགོས་ལ། རྩོམ་རིག་སྒྱུ་རྩལ་དང་འཚོ་
བའི་བར་གྱི་འབྲེལ་བ་ནི་ཆེས་རྩ་བར་གྱུར་པའི་སྤྱིའི་གནད་དོན་ཞིག་ཡིན།
རྩོམ་རིག་སྒྱུ་རྩལ་ནི་བྱ་དངོས་སོ་སོའི་མངོན་ཚུལ་ཅི་རིགས་པ་ཞིག་ཡུལ་ཅན་
རང་གི་དབང་པོ་ལྔའི་ཚོར་ནུས་ལ་བརྟེན་ནས་རང་རེའི་བསམ་པའི་ནང་འཆར་
སྣང་སྣ་ཚོགས་ཡང་སྐོར་བསྐྱར་སྐོར་དུ་བྱུང་ཞིང་འཆར་སྣང་དེ་རིགས་ལ་དབྱེ་
གསེས་མཐའ་དཔྱོད་བྱས་ནས་ ཕྱི་རོལ་བྱ་དངོས་གང་ཞིག་དེའི་མངོན་ཚུལ་
འཁྲུལ་མེད་ཅིག་བསམ་པར་ཤར་བ་ལས་བྱུང་བ་ཡིན་ལ། རྩོམ་རིག་ནི་བསམ་
པའི་ཐོན་རྫས་ཤིག་ཡིན་པ་མ་ཟད། དམིགས་བསལ་དུས་རབས་ནང་གི་ཆབ་
སྲིད་དང་དཔལ་འབྱོར་གྱི་སྣང་ཚུལ་དེ་རྩོམ་པ་པོའི་ཀླད་པར་ཤར་ནས་བྱུང་བའི་
དངོས་པོ་ཞིག་ཀྱང་ཡིན། རྩོམ་རིག་སྒྱུ་རྩལ་གྱི་གནད་དོན་ནི་གནད་དོན་མང་
པོ་དང་འབྲེལ་བ་ཡོད་པ་སྟེ། རྩོམ་རིག་སྒྱུ་རྩལ་གྱི་ནང་རྐྱེན་གྱི་ཆོས་ཉིད་དང་ཕྱི་
478



རོལ་ཡུལ་གྱི་ཆོས་ཉིད་དང་འབྲེལ་བ་ཡོད་ལ། དེ་མིན་རྒྱུན་འཛིན་དང་གསར་
གཏོད་ཀྱི་འབྲེལ་བ། རྩོམ་རིག་དང་ཆབ་སྲིད་ཀྱི་འབྲེལ་བ། རྩོམ་རིག་སྒྱུ་རྩལ་
དང་མང་ཚོགས་ཀྱི་འབྲེལ་བ། རྩོམ་རིག་སྒྱུ་རྩལ་དང་ཏང་གི་འབྲེལ་བ་སོགས་
ཡོད་རུང་། ཆེས་རྩ་བར་གྱུར་པའི་གནད་དོན་ནི་རྩོམ་རིག་སྒྱུ་རྩལ་དང་འཚོ་
བའི་བར་གྱི་འབྲེལ་བ་དེ་ཡིན། རྩོམ་རིག་སྒྱུ་རྩལ་གྱི་སྣང་ཚུལ་ལ་ཞིབ་འཇུག་
བྱེད་སྐབས་ཐོག་མར་སྤྱི་ཚོགས་ཀྱི་འཚོ་བ་དང་རྩོམ་རིག་སྒྱུ་རྩལ་གྱི་འབྲེལ་བར་
གཞིགས་ཏེ་དུས་སྐབས་དེའི་རིང་གི་རྩོམ་རིག་སྒྱུ་རྩལ་གྱི་ཆོས་ཉིད་འཚོལ་ཞིབ་
བྱེད་དགོས་པ་དེ་ཡིན། ལྟ་ཚུལ་དེའི་ཐོག་ནས་བལྟས་ན། ལོ་འགའི་ནང་གི་
རྩོམ་རིག་འཕེལ་ཕྱོགས་ཀྱང་ཏང་ཀྲུང་དབྱང་གི་ཟིང་བཅོས་ཡོ་བསྲང་བྱེད་པའི་
བསམ་བློའི་མཛུབ་ཁྲིད་དང་། ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་
པ་ཚོགས་རྗེས་ཀྱི་འཚོ་བའི་འཕེལ་ཕྱོགས་དང་གཅིག་གྱུར་དུ་གནས་ཡོད་པ་དེ་
ནི་་རིག་རྩོམ་དེ་དག་གི་བརྗོད་གཞི་དང་བརྗོད་དོན་གྱི་འགྱུར་བ་ནས་མཐོང་
ཐུབ་པ་ཞིག་ཡིན། རྩོམ་རིག་སྒྱུ་རྩལ་འཕེལ་རྒྱས་ཀྱི་བརྒྱུད་རིམ་ནང་དུ་ཆེས་
མངོན་གསལ་དོད་པའི་སྣང་ཚུལ་ཞིག་ནི། རྒྱལ་ཁབ་གཅིག་གི་དམིགས་བསལ་
གྱི་དཔལ་འབྱོར་དང་ཆབ་སྲིད་སྣང་ཚུལ་གྱི་དུས་རབས་ངེས་ཅན་ཞིག་དང་ཡང་
ན་དུས་རབས་དེའི་ནང་གི་དུས་སྐབས་ག་གེ་མོ་ཞིག་གི་དུས་བབ་རྣམ་ཚུལ་དང་
འདྲ་བར་རྩོམ་པ་པོ་མི་འདྲ་བའི་གསར་རྩོམ་གང་ཞིག་དང་། རྩོམ་ཚུལ་མི་འདྲ་
བ་གང་ཞིག་ཡིན་རུང་དེ་དག་ཚང་མར་བརྗོད་བྱ་དང་རྗོད་བྱེད་དང་ཡང་ན་
བརྗོད་བྱ་གཙོ་བོ་ནི་ ཐུན་མོང་ གི་རང་བཞིན་ལྡན་ཡོད་པ་ཞིག་ཡིན་པ་སྟེ།
བརྗོད་དོན་དེ་རིགས་ཀྱིས་དུས་རབས་ཀྱི་རྣམ་པ་མཚོན་ཐུབ་པ་མ་ཟད། མི་
དམངས་མང་ཚོགས་ཀྱི་རེ་འདོད་དང་དགོས་མཁོ། སྙིང་ཁོང་གི་འབོད་སྒྲ་དང་
མི་ཕལ་ཆེ་བས་བསམ་གཞིགས་བྱེད་པའི་གནད་དོན་གསལ་འདོན་བྱེད་ཀྱི་ཡོད་
ལ། དུས་རབས་དེའི་མི་དམངས་ཀྱི་སྙིང་སྟོབས་དང་དུས་རབས་ཀྱི་སྙིང་སྟོབས་
479



ངེས་ཅན་ཞིག་ཡང་གསལ་འདོན་བྱེད་ཀྱི་ཡོད་པ་ནི་ཆེས་མངོན་གསལ་དོད་པའི་
མཚོན་ཚུལ་ཞིག་ཡིན། “ མི་བཞི་ངན་རེངས་” གཏོར་རྗེས་དང་དུས་སྐབས་
གསར་པའི་རྩོམ་རིག་སྒྱུ་རྩལ་འགོ་ཚུགས་སྐབས་སུ་རྩོམ་པ་པོ་མང་ཆེ་བས་མི་
བཞི་ངན་རེངས་ལ་དགག་པ་རྒྱག་པ་དང༌། གསར་བརྗེ་པ་རྒན་རབས་རྣམས་
ལ་བསྟོད་བསྔགས་བྱེད་པའི་བརྗོད་གཞི་ལྡན་པའི་རྩོམ་ཡིག་སྣ་མང་ཞིག་སྤེལ་
ཡོད། རྒྱུ་མཚན་ནི་མི་རྣམས་བསམ་པའི་ལྕགས་སྒྲོག་འོག་ནས་བཅིངས་བཀྲོལ་
ཐོབ་པ་དང་གནད་དོན་དེ་དག་རང་ངོས་ལ་མྱོང་ཚོར་ཆེ་ལ་ ཤིན་ཏུ་གསལ་པོ་
ཞིག་མཐོང་གི་ཡོད་པའི་རྐྱེན་གྱིས་རེད། དེ་རྗེས་མི་རྣམས་ཀྱིས་“ མི་བཞི་ངན་
རེངས་” ལ་འཛིན་པའི་ངོས་འཛིན་ཇེ་ཟབ་ཏུ་ཕྱིན་ཏེ་མི་བཞི་ངན་རེངས་ནག་
ཉེས་འཐེར་འདོན་བྱས་པ་དང་དུས་མཚུངས་མི་བཞི་ངན་རེངས་འབྱུང་བའི་རྒྱུ་
རྐྱེན་ཁུངས་འདེད་བྱས་ཏེ་ང་ཚོའི་སྤྱི་ཚོགས་རིང་ལུགས་ཀྱི་རྒྱལ་ཁབ་འདི་འདྲ་
ཞིག་གི་ནང་དུ་མི་བཞི་ངན་རེངས་ཇི་ལྟར་བྱུང་བ་དང༌། གནོད་འཚེ་ཚབས་
ཆེན་ཕོག་པའི་རྒྱུ་རྐྱེན་སོགས་འཚོལ་ཞིབ་བྱས་པ་དང་། ཆབས་ཅིག་རྒྱུན་རིང་
གནས་པའི་“ གཡོན་ཐལ་” གྱི་བསམ་བློའི་རང་བཞིན་དང་མཛུབ་ཁྲིད་འོག་མི་
རྣམས་ལ་གནོད་འཚེ་ཤུགས་ཆེན་ཕོག་པའི་རྒྱུ་རྐྱེན་སོགས་ཐེར་འདོན་བྱས་ཡོད་
པ་རེད། དེ་ལྟར་རྩོམ་པ་པོ་མི་ཉུང་བ་ཞིག་གིས་ཕྱོགས་བསྡུས་དང་ཞིབ་ཕྲའི་
ཐོག་ནས་མི་རྣམས་ལ་ཕོག་པའི་གནོད་འཚེ་དང་ཤུགས་རྐྱེན་སོགས་ཐེར་འདོན་
བྱས་པའི་རྩོམ་ཡིག་འབྲི་གནང་བ་དང་། རྩོམ་རིག་སྒྱུ་རྩལ་གྱི་ཐད་ལ་ཡང་སྔོན་
བྱོན་མཁས་དབང་དམ་པ་རྣམས་ཀྱིས་མཛད་པའི་བཀའ་རྩོམ་ཇི་སྙེད་མཆིས་པ་
དག་ལ་ལ་རྩ་བརླག་ཤུལ་མེད་བཟོས་པ་དང་། ལ་ལ་བཙོན་གྱི་ཁུང་བུར་བཙུད་
པ་སོགས་ཀྱི་གོད་ཆག་ཆེན་པོ་བྱུང་བ་དང་། མི་རྣམས་ཀྱི་སེམས་ལ་སྐྱོ་ཤས་ཀྱི་
སྣང་བའམ་ཁོང་ཁྲོ་དབང་མེད་དུ་སྐྱེ་དགོས་པའི་གཏོར་བཤིག་གི་སྤྱོད་ངན་
གྲངས་མེད་པ་ཞིག་གསོག་ཡོད་པ་དེ་དག་ལ་དགག་རྒྱག་ཐེར་འདོན་བྱས་པའི་
480



རྩོམ་ཡིག་མང་པོ་ཞིག་སྤེལ་ཡོད་པ་རེད། རྩོམ་ཡིག་དེ་དག་གི་ནང་རྩོམ་པ་པོས་
འཚོ་བར་འཛིན་པའི་ངོས་འཛིན་དང་ལོ་རྒྱུས་ལ་འགན་འཁྲི་ཆེན་པོ་ཞིག་འཁུར་
ཡོད་པའི་སྣང་ཚུལ་ཡང་མཚོན་གྱི་ཡོད།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་
གསུམ་པ་གྲོལ་རྗེས་རྒྱལ་ཡོངས་མི་དམངས་ཀྱི་ཐོག་ཏུ་བབ་པའི་ལས་འགན་
གཙོ་བོ་ནི་མི་བཞི་ཤོག་ཁག་གི་དུག་རྒྱུན་གཙང་སེལ་བྱེད་པ་དང་། བསམ་བློའི་
སློབ་སྟོན་ཐོག་ཟིང་བཅོས་ཡོ་བསྲང་བྱས་ནས་སྤྱི་ཚོགས་རིང་ལུགས་ཀྱི་དངོས་
པོའི་ དཔལ་ཡོན་ དང་ བསམ་ པའི་ དཔལ་ ཡོན་འཛུགས་སྐྲུན་བྱེད་ པ་ དང༌།
བསམ་པའི་སློབ་སྟོན་གྱི་མཛད་ཕྱོགས་དང༌། དཔལ་འབྱོར་འཛུགས་སྐྲུན་གྱི་
མཛད་ཕྱོགས་ཐད་གནས་ཚུལ་དངོས་དང་མཐུན་པའི་གཏན་འབེབས་གནང་
བ་དང་། དུས་མཚུངས་རྒྱལ་ཡོངས་ཀྱི་ལས་ཀའི་ལྟེ་གནད་དེ་དེང་རབས་ཅན་
བཞི་མངོན་པར་འགྱུར་བའི་འཛུགས་སྐྲུན་ཐོག་བསྒྱུར་བ་རེད། དེ་ལྟར་ཁྱོན་
ཡོངས་ནས་སྤྱི་ཚོགས་རིང་ལུགས་ཀྱི་དེང་རབས་ཅན་བཞི་མངོན་འགྱུར་བྱེད་
ཕྱིར་འཛུགས་སྐྲུན་བྱེད་ པའི་ དུས་སྐབས་ གསར་པ་ཞིག་ཏུ་སླེབས་པ་དང་།
རྩོམ་རིག་སྒྱུ་རྩལ་གྱི་བརྗོད་གཞི་ཡང་དེ་དང་འདྲ་བར་འགྱུར་བ་ངེས་ཅན་ཞིག་
ཕྱིན་ཏེ་ དེང་རབས་ཅན་འཛུགས་སྐྲུན་བྱེད་པའི་ནང་ གི་ སྔོན་ཐོན་མི་ སྣའི་
གཟུགས་བརྙན་བསྐྲུན་པ་དང༌། ཁོ་ཚོའི་མཛད་རྗེས་ལ་བསྔགས་བརྗོད་བྱེད་
པ། ཅན་བཞི་འཛུགས་སྐྲུན་བྱེད་པའི་ནང་གི་གནད་དོན་དང་བཀག་རྒྱ་སོགས་
རྩོམ་འབྲི་བྱས་པའི་རྩོམ་ཡིག་མང་དུ་ཕྱིན་པ་དང་། འཛུགས་སྐྲུན་བྱེད་པའི་
ནང་གི་བཀག་རྒྱ་སོགས་འབྲི་སྐབས་རང་བཞིན་དུ་སྤྱི་ཚོགས་ཀྱི་ལམ་ལུགས་
སོགས་ཀྱི་གནད་དོན་དང་འབྲེལ་བ་ཡོད་རྐྱེན་མི་རྣམས་ཀྱི་བཅོས་བསྒྱུར་བྱེད་
པའི་དགོངས་དོན་དང་གཅིག་མཚུངས་སུ་གནས་ཡོད། དེས་ན་ལོ་དྲུག་ཙམ་
གྱི་རྩོམ་རིག་སྒྱུ་རྩལ་གྱི་བརྗོད་གཞིའི་འགྱུར་བ་དང་བརྗེ་ལེན་བྱེད་པའི་ནང་ནས་
481



དུས་སྐབས་གསར་པའི་རྩོམ་རིག་གི་སྤྱིའི་སྣང་ཚུལ་གསལ་རྟོགས་ཐུབ་པ་མ་
ཟད། བྱ་འཕུར་བ་ལྟར་གྱི་འཕེལ་རྒྱས་འགྲོ་བཞིན་པའི་སྤྱི་ཚོགས་ཀྱི་གནས་
ཚུལ་དངོས་དེ་ཡང་རྟོགས་ཐུབ་པ་ཞིག་ཡིན། དེ་དག་ནས་སྤྱི་ཚོགས་ཀྱི་འཚོ་བ་
ནི་རྩོམ་རིག་སྒྱུ་རྩལ་གསར་རྩོམ་གྱི་འབྱུང་ཁུངས་གཙོ་བོ་ཡིན་པ་དང་། ངེས་
པར་དུ་རྩོམ་པ་པོས་བདེན་པ་བདེན་ཐུབ་ཀྱིས་འཚོ་བའི་ཆུ་རྒྱུན་དྲག་པོའི་ནང་
དུ་འདྲེས་དགོས་པ་དང་། རྩོམ་རིག་ནི་སྒྱུ་རྩལ་གྱི་གཟུགས་བརྙན་ལ་བརྟེན་
ནས་དོན་དངོས་མཚོན་པ་ཞིག་ཡིན་པས་རྩོམ་པ་པོའི་ལོ་རྒྱུས་ཀྱི་འགན་ཁུར་ནི་
དུས་རབས་ཀྱི་སྙིང་སྟོབས་མཆོག་ཏུ་གྱུར་པ་དེ་མཚོན་པར་བྱེད་པ་དང་། དེང་
རབས་ཅན་བཞི་འཛུགས་སྐྲུན་བྱེད་པའི་ནང་གི་མི་སྣ་གསར་པའི་སྣང་བརྙན་
དང༌། མདུན་བསྐྱོད་བྱེད་བཞིན་པའི་དུས་རབས་ཀྱི་རེ་བ་དང༌། སྤྱི་ཚོགས་ཀྱི་
འཚོ་བའི་འཕེལ་ཕྱོགས་གཙོ་བོ་རྣམས་ཡིད་འཕྲོག་པར་ནུས་པའི་སྒྱུ་རྩལ་ གྱི་
ཉམས་འགྱུར་སོགས་ནས་མཚོན་པར་བྱས་ཡོད་པ་སྟེ། བོད་རིགས་ཀྱི་རྒྱུན་
སྲོལ་རྩོམ་འབྲི་བའི་ཁྱད་ཆོས་གང་ལེགས་མཚོན་པར་བྱས་པའི་གཏམ་རྒྱུད་དང་
ཀ་བཤད་དེ་མིན་ད་ལྟའི་སྤྱི་ཚོགས་ཀྱི་འཚོ་བའི་ནང་གནས་པའི་འགལ་རྐྱེན་
ཐེར་འདོན་དང་རྩོམ་གྱི་ཉམས་འགྱུར་ཐད་དེང་རབས་ཀྱི་ཁྱད་ཆོས་དང་རྒྱུན་
སྲོལ་རིག་གནས་ཀྱི་འདུ་ཤེས་ཟུང་དུ་འབྲེལ་བའི་ཕུལ་བྱུང་གི་བརྩམས་བྱ་མི་
ཉུང་བ་ཞིག་བསྐྲུན་ཡོད་པ་རེད། དཔེར་ན། 《ཆར་ཤུལ་གྱི་ནགས་ཚལ་》
དང་《མེ་ཏོག་ལྡུམ་རའི་ནང་གི་ཀླན་ཀ་》ཞེས་པའི་རྩོམ་དེ་གཉིས་ཀྱིས་རི་
དྭགས་དང་སྐྱེ་དངོས་སྣ་ཚོགས་མིའི་མཚན་ཉིད་ཀྱི་གཟུགས་སུ་བཀོད་ནས་ཕན་
ཚུན་ཇི་བཞིན་སྨྲ་བའི་རབ་བཏགས་དང་འཆར་ཡན་རིང་ལུགས་ཀྱི་རྩོམ་ཐབས་
ལ་བརྟེན་ནས་མི་འདྲ་མིན་གྱི་བྱ་སྤྱོད་མངོན་གསལ་དོད་པོས་མཚོན་པར་བྱས་
ཡོད་ལ། དེ་དག་དངོས་ཡོད་དང་འབྲེལ་ཆགས་པ་ཞིག་བྱུང་རྐྱེན་རྩོམ་དེ་
གཉིས་ཀྱི་བསམ་བློའི་གཏིང་ཟབ་ཚད་དང་སྒྱུ་རྩལ་གྱི་ཉམས་འགྱུར་རིན་ཐང་ཆེ་
482



ཆེར་ལྡན་ཞིང་དུས་སྐབས་གསར་པའི་རྩོམ་ཡིག་གི་ནང་དུ་རི་དྭགས་དང་སྐྱེ་
དངོས་སོགས་མིའི་སྣང་བརྙན་དུ་བསྐྲུན་པའི་རྩོམ་ཐབས་ཀྱི་ནང་དུ་ཆེས་ཁྱད་དུ་
འཕགས་པའི་གཏམ་རྒྱུད་གཉིས་ཡིན་ལ། གྲུབ་འབྲས་ཆེས་མངོན་གསལ་དོད་
པ་ཞིག་ཡང་ཡིན། 《ཆར་ཤུལ་གྱི་ནགས་ཚལ་》ཞེས་པའི་གཏམ་རྒྱུད་དེའི་ནང་
རང་དོན་ཁོ་ནར་གཡེངས་པའི་ཝ་མོ་ལྷ་མཛེས་དང་། བྱ་བར་བརྩོན་པར་མི་
བྱེད་པའི་ཁ་ཕོ་ཚེ་སྤྱང་ཀི་ངག་དབང་སོགས་ལྡོག་ཕྱོགས་ཀྱི་མི་སྣ་དང་། དྲང་
ཕྱོགས་ཀྱི་མི་སྣ་གཤིས་རྒྱུད་དུལ་བའི་གླང་ཆེན་ཀུན་དགའ་དང་བློ་རིག་བཀྲ་བའི་
སྤྲེའུ་དཔལ་ལྡན་དང་། དེ་མིན་དོགས་འཆར་གྱིས་ཁེངས་པའི་རི་བོང་བློ་བཟང་
སོགས་ཀྱི་ཀུན་སྤྱོད་དང་ངང་ཚུལ་མི་འདྲ་བའི་གཟུགས་བརྙན་བཀོད་ཡོད་པ་
རེད། གཏམ་རྒྱུད་དེའི་བརྗོད་གཞི་གཙོ་བོ་ནི་དྲག་ཆར་རླུང་འཚུབ་ཅིག་གིས་
རྐྱེན་ལས་ཡིད་འོང་གི་ནགས་ཚལ་དེར་གོད་ཆག་ཆེན་པོ་བྱུང་ཚུལ་དང་རང་ཡུལ་
སྐྱིད་ཚལ་དེ་སླར་ཉམས་གསོ་བྱེད་པའི་བརྒྱུད་རིམ་ནང་དེ་གནས་ རི་དྭགས་
རྣམས་ཀྱི་བྱ་བ་དེར་འཛིན་པའི་རྣམ་འགྱུར་དང་ཕན་ཚུན་དབར་འཐབ་རྩོད་ཇི་
སྙེད་ཅིག་བྱས་རྐྱེན་མཐར་རང་སོ་སོའི་ནུས་ཤུགས་ཇི་ཡོད་འདོན་སྤེལ་བྱས་ཏེ་
སླར་ཡང་ནགས་ཚལ་དེ་ཉམས་དགའ་བར་གྱུར་བའི་སྐོར་བཀོད་ཡོད་པ་རེད།
གཏམ་རྒྱུད་དེའི་ནང་ནས་རྩོམ་པ་པོས་སྐབས་བཅུ་གཅིག་པའི་ཀྲུང་ཨུ་ཚང་
འཛོམས་གྲོས་ཚོགས་ཐེངས་གསུམ་པའི་ཐོག་བསམ་བློའི་སློབ་སྟོན་གྱི་མཛད་
ཕྱོགས་དང་། དཔལ་འབྱོར་འཛུགས་སྐྲུན་གྱི་མཛད་ཕྱོགས་ལ་ གནས་ཚུལ་
དངོས་དང་མཐུན་པའི་གཏན་འབེབས་གསར་པ་དང་རྒྱལ་ཡོངས་ཀྱི་ལས་ཀའི་
ལྟེ་གནད་དེ་དེང་རབས་ཅན་བཞི་མངོན་དུ་འགྱུར་བའི་འཛུགས་སྐྲུན་ཐོག་
འཇོག་པའི་དགོངས་དོན་དང་། ལྷག་པར་“ མི་བཞི་ངན་རེངས་” ཀྱི་སྤྱོད་ངན་
སྣ་ཚོགས་སྤེལ་བའི་འོག་ཏུ་ཉམས་དགའི་ཡུལ་ལྗོངས་དང་འཛུགས་སྐྲུན་གང་
ཅིར་གཏོར་བཤིག་བྱས་ཡོད་པ་དེ་དག་ཚུར་སྣང་བྱས་པ་དང་དུས་མཚུངས་“ མི་
483



བཞི་ངན་རེངས་” ཀྱི་བསམ་པའི་ལྕགས་སྒྲོག་དང་དུག་སྐྱོན་ཕོག་ཆེ་བས་དུས་
བབ་གསར་པའི་འཛུགས་སྐྲུན་གྱི་ནང་དུ་ད་དུང་སྤྱང་ཀི་ངག་དབང་ལྟ་བུ་རང་
གི་ལས་ཀ་བྱེད་མི་འདོད་ལ་མི་གཞན་ཚོས་བྱས་ཀྱང་དེར་ཞྭ་མོ་གཡོག་པ་དང་
ཟུར་ཟ་བྱེད་པའི་ནང་དུ་འཚོ་ཐབས་བྱེད་མཁན་གནས་ཡོད་པ་དང་། ལ་ལ་ནི་
འདས་ཟིན་པའི་ལོ་རྒྱུས་ཀྱི་ཡིད་སྐྱོ་བའི་ལོ་ཟླ་དེར་བསམ་གཞིགས་ཡང་ཡང་
བྱེད་བཞིན་དུ་རི་བོང་བློ་བཟང་ལྟར་ད་ལྟའི་དུས་བབ་ལ་དོགས་པའི་བསམ་
བློས་བཅིངས་ནས་སྡོད་པ། ཡང་ལ་ལ་ཝ་མོ་ལྷ་མཛེས་བཞིན་དགོས་པའི་བྱ་བ་
ལ་བརྩོན་འགྲུས་མི་བྱེད་པར་རྒྱས་སྤྲོས་དང་གཟབ་མཆོར་བྱེད་རྒྱུ་དང་རྩེ་དགར་
གཡེངས་ནས་དུས་འདའ་བ་སོགས་ཀྱི་སྤྱོད་ཚུལ་ཐེར་འདོན་བྱེད་པ་དང་ཆབས་
ཅིག་ལས་ལ་བརྩོན་ཞིང་གཤིས་རྒྱུད་དྲང་བའི་གླང་ཆེན་དང་སྤྲེའུ་སོགས་ཀྱི་བྱ་
སྤྱོད་ལ་བསྟོད་བསྔགས་གང་ལེགས་བྱས་ཡོད་པས་གཏམ་རྒྱུད་དེས་བོད་ཀྱི་སྔར་
སྲོལ་གྱི་རིག་གནས་འདུ་ཤེས་དང་དེང་རབས་ཀྱི་འདུ་ཤེས་ཟུང་འབྲེལ་བྱས་ཡོད་
པ་མ་ཟད། དུས་རབས་ཀྱི་སྙིང་སྟོབས་ཡང་ལེགས་པར་མཚོན་པར་བྱས་ཡོད།
དེས་ན་གཏམ་རྒྱུད་དེས་དུས་སྐབས་གསར་པའི་རིག་རྩོམ་གྱི་ནང་དུ་སྲོལ་རྒྱུན་
གྱི་རིག་གནས་འདུ་ཤེས་དང་དེང་རབས་ཅན་ཟུང་འབྲེལ་བྱ་རྒྱུའི་ཐད་མི་རྣམས་
ལ་འགྲོ་ལམ་གསར་པ་ཞིག་བསྟན་ཡོད་ལ་གྲུབ་འབྲས་ཀྱང་ཆེ་ཙམ་ཐོབ་ཡོད་པ་
རེད། དེ་བཞིན་དུ་1980ལོའི་《 བོད་ལྗོངས་རྩོམ་རིག་སྒྱུ་རྩལ་》དུས་དེབ་
གསུམ་པའི་ཐོག་སྤེལ་བའི་བློ་མཐུན་དཔལ་འབྱོར་ལགས་ཀྱིས་བརྩམས་པའི་
《མེ་ཏོག་ལྡུམ་རའི་ནང་གི་ཀླན་ཀ་》ཞེས་པའི་ནང་དུ་རྩོམ་པ་པོས་མེ་ཏོག་
དབར་ཀླན་ཀའི་གཞི་ལངས་པ་ནས་མཐར་ཞི་འཇགས་སུ་སོང་བའི་བརྒྱུད་རིམ་
ནང་མེ་ཏོག་སོ་སོའི་གཏམ་བརྗོད་དང༌། སེམས་ཁམས། འགལ་ཟླའི་འཕེལ་
འགྲིབ་སོགས་རང་གཤིས་ཀྱི་ངང་ཚུལ་ལས་མ་འདས་པ་དང་། བསྐྲུན་བྱའི་མེ་
ཏོག་དང༌། བུང་བ། གང་ཟག་མི་ལ་སོགས་པའི་སྣང་བརྙན་སོ་སོར་ཐུན་མོང་
484



དང་ཐུན་མོང་མ་ཡིན་པའི་ཁྱད་ཆོས་ལེགས་པར་ལྡན་ལ། ཁོར་ཡུག་བཀོད་
འབྲི་འཚམས་པ་ཞིག་བྱུང་ཡོད། རྩོམ་ཡིག་དེས་བརྗོད་བྱའི་ཐད་མི་རྣམས་ལ་
སློབ་གསོའི་ནུས་པ་ཆེ་ཆེར་ལྡན་ཡོད་པ་མ་ཟད། སྒྱུ་རྩལ་གྱི་ཉམས་འགྱུར་ཐད་
ལ་ཡང་སྔར་སྲོལ་གྱི་རྩོམ་ལུགས་དང་དེང་རབས་རྩོམ་གྱི་ཉམས་འགྱུར་འབྲེལ་བ་
ཤུགས་ཆེན་བྱས་ཏེ་རྩོམ་གྱི་ཉམས་འགྱུར་ཐད་གོམ་གང་མདུན་དུ་སྤོས་ཡོད་
རྐྱེན་མི་རིགས་རང་ཉིད་ཀྱི་སྲོལ་རྒྱུན་གྱི་རིག་གནས་ཀྱི་འདུ་ཤེས་དང་ཕྱི་ཕྱོགས་
ཀྱི་ཕུལ་བྱུང་རྩོམ་སྲོལ་དང་དེང་རབས་ཅན་གྱི་འདུ་ཤེས་ཟུང་འབྲེལ་བྱ་རྒྱུའི་ཐད་
ནུས་པ་ཆེན་པོ་ཐོན་ཡོད་པ་རེད། །
དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་ཁྱད་ཆོས་
གཞན་ཞིག་ནི་རྩོམ་པ་པོ་རྣམས་ཀྱིས་ད་ལྟའི་དངོས་ཡོད་གནས་ཚུལ་དང་འཚོ་
བའི་ནང་གནས་པའི་འགལ་བའི་དངོས་གཞི་རྣམས་སུག་བྲིས་བྱས་ཤིང་རྩོམ་
ཡིག་མི་ཉུང་བ་ཞིག་གི་བསམ་བློར་གཏིང་ཟབ་ཚད་ཀྱང་ཤིན་ཏུ་ལེགས་པོ་བྱུང་
ཡོད་པ་དེ་ནི་དུས་སྐབས་གསར་པའི་རྩོམ་རིག་གི་ཁྱད་ཆོས་ཤིག་ཡིན། དཔེར་
ན། བློ་མཐུན་བྲག་དམར་གྱིས་བརྩམས་པའི་《 གྱང་ཁའི་རྩྭ་》ཞེས་པའི་ནང་
དུ་རྩོམ་པ་པོས་རྫོང་རིག་འཕྲོད་ཁོའོ་ཁོའོ་ཀྲང་གཞོན་པའི་བུ་མོ་བདེ་སྐྱིད་དགེ་
ལྡན་ཀུང་ཧྲེའི་སློབ་ཆུང་དུ་ལས་བགོས་བྱས་ཏེ་སློབ་གྲྭ་དེར་འབྱོར་འཕྲལ་ཞའོ་
ཀྲང་འགྱུར་མེད་ཀྱིས་“ སྔར་འཁོན་གཏིང་བརྗེད” བྱས་ཏེ་མོ་རྩིས་རིག་ཁྲིད་
དཔྱོད་ཙུའུ་ཡི་ཙུའུ་ཀྲང་བྱེད་དུ་བཅུག་པ་དང་། མོའི་ཕ་ལས་སྤོས་བྱས་མེད་པ་
དང༌། ད་དུང་ཁོའོ་ཀྲང་རྒན་པར་བསྐོ་གཞག་བྱས་པ་དེ་ཐོས་པས་སླར་ཡང་མོ་
སློབ་དཔྱོད་ཁང་གི་ཙུའུ་ཀྲང་བྱེད་དུ་འཇུག་རྩིས་བྱས། འོན་ཏེ་ཉིན་ཤས་ཤིག་
ནས་ཁོའོ་ཀྲང་གི་ཁ་པར་ནང་དུ་ཁོང་ལས་འཁྱུར་ངལ་གསོ་ཡིན་པས་བུ་མོ་ཉིན་
ཤས་དགོངས་པ་ཞུ་སྐབས་འགྱུར་མེད་ཁོ་ག་བྱེད་འདི་བྱེད་མེད་པར་“ དཀོན་
མཆོག་གིས་མཁྱེན། དེ་འདྲའི་འགྱུར་བ་མང་བ་ལ་” ཞེས་སྐད་ངན་ཤོར་བ་
485



དང་། ཁོ་པའི་གཡོ་སྒྱུ་དང་ཧམ་སེམས། འདོད་རྔམས་ཆེ་ལ་ཁྲེལ་དང་ངོ་ཚ་
བྲལ་བའི་སྐྱུག་བྲོ་བའི་གཟུགས་བརྙན་ཞིག་བསྐྲུན་ཏེ་འཚོ་བ་དངོས་ཀྱི་ནང་དུ་
ཡོད་པའི་མི་དེ་གྲས་ལ་ཡིད་སྟོན་མི་རུང་བ་དང་མི་ངན་དེ་རིགས་ལ་ཟུར་ཟ་དྲག་
པོ་བྱས་ཡོད་པ་ལྟ་བུའོ། །དུས་སྐབས་གསར་པའི་རྩོམ་རིག་གི་ཁྱད་ཆོས་གཞན་
ཞིག་ནི། བརྗོད་གཞི་དང་ཉམས་འགྱུར་རྣམ་པ་སོགས་སྣ་མང་ཅན་དུ་འཕེལ་
རྒྱས་འགྲོ་བཞིན་པ་མ་ཟད། ལོ་ཤས་ནང་རྩོམ་རིག་གི་སྤྱིའི་འཕེལ་ཚུལ་དེ་
ཕྱོགས་གཅིག་ཁོ་ན་ཙམ་མ་ཡིན་པར་བརྩམས་སྒྲུང་དང༌། སྙན་ངག ལྷུག་
རྩོམ། དམངས་སྒྲུང༌། གནས་ཞུའི་རྩོམ་ཡིག ཀ་བཤད། ལེགས་བཤད།
འབེལ་གཏམ། འབོལ་རྩོམ། གཏམ་དཔེ། དམངས་གཞས། འབྲས་དཀར།
གཞས་མ་གཏམ། འཁྲབ་གཞུང་སོགས་དེ་སྔོན་དང་བསྡུར་ན་ཁྱོན་ཡོངས་ནས་
འཕེལ་རྒྱས་ཕྱིན་ཡོད་ལ། དེ་དག་ནང་ནས་ལྷག་པར་སྙན་ངག་འཕེལ་རྒྱས་
ཆེས་ཆེ་བ་ཞིག་ཕྱིན་ཡོད་པ་དང༌། 1985ལོར་《བོད་ལྗོངས་རྩོམ་རིག་སྒྱུ་
རྩལ་》གྱི་སྙན་ཚིག་ཆེད་བསྒྲིགས་དུས་དེབ་གཅིག་ཀྱང་བཏོན་ཡོད་པ་རེད། ཉེ་
ལམ་ལོ་འགའི་ནང་བརྩམས་སྒྲུང་ཐུང་གྲས་རིམ་བཞིན་མང་དུ་ཕྱིན་ཡོད་ཀྱང་
བརྩམས་སྒྲུང་འབྲིང་གྲས་དང་གནས་ཞུའི་རྩོམ་རིག་འགའ་རེ་བཏོན་ཡོད་ཀྱང་
རྩོམ་རིག་ཁྱོན་ཡོངས་ཀྱི་འཕེལ་ཕྱོགས་དང་བསྡུར་ན་ཅུང་ཞན་ཙམ་ཞིག་ཡིན་པ་
མ་ཟད། བརྩམས་སྒྲུང་འབྲིང་གྲས་ནི་ད་ལམ་གྱི་གནས་ཚུལ་འོག་ཏུ་ཤོག་ལྷེ་
སྟོང་པ་ཞིག་ཡིན་པ་ལས། རང་མི་རིགས་ཀྱི་སྐད་ཡིག་གི་ཐོག་ནས་བྲིས་པའི་
བརྩམས་སྒྲུང་འབྲིང་གྲས་ཤིག་མ་རིག་གོ །གཞན་ཞིག་ནི་དུས་སྐབས་གསར་
པའི་རྩོམ་རིག་སྒྱུ་རྩལ་གྱི་ནང་དུ་འགྱུར་རྩོམ་མང་དུ་ཕྱིན་ཡོད་པ་མ་ཟད། མི་
རིགས་གཞན་གྱི་གྲགས་རྩོམ་འགའ་རེ་དང་དེ་མིན་ཕྱི་ཕྱོགས་ཀྱི་གྲགས་རྩོམ་
འགའ་རེ་ཐོན་ཡོད་པ་དེ་ཡང་དུས་སྐབས་གསར་པའི་རྩོམ་རིག་གི་ཁྱད་ཆོས་
ཤིག་ཡིན་སྙམ།
486



གསུམ་པ། དུས་ སྐབས་ གསར་པའི་བོད་རིགས་ཀྱི་རྩོམ་
རིག་སྒྱུ་རྩལ་གྱི་ཞན་ཆ་དང་བཀག་རྒྱ།
གོང་དུ་དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་སྤྱིའི་
འཕེལ་ཕྱོགས་དང་ཆོས་ཉིད་ཀྱི་སྐོར་ལ་གདེང་འཇོག་བྱས་ཟིན་པ་དང་། ཡང་
དུས་སྐབས་གསར་པའི་རྩོམ་རིག་ནི་ལེགས་བྱ་ཀུན་འཛོམས་ཤིག་མ་ཡིན་པར་
དེར་ད་དུང་ཞན་ཆ་དང་བཀག་རྒྱ་ངེས་ཅན་ཞིག་གནས་ཡོད་པ་ནི་སྨོས་ཅི་
དགོས།
དུས་སྐབས་གསར་པའི་རྩོམ་རིག་གི་འཕེལ་རྒྱས་དེ་རང་བཞིན་དུ་བྱུང་
བ་ཞིག་མ་ཡིན་པར་དེ་ནི་“ ལོ་བཅུའི་དུས་ཟིང་” གི་ནང་ཧ་ལམ་རྩོམ་རིག་མིང་
ཙམ་དུ་གྱུར་པའི་ལོ་རྒྱུས་ཀྱི་དུས་སྐབས་དེའི་ནང་ནས་རིམ་བཞིན་གོམས་པ་
སྤོས་པ་ཞིག་ཡིན་རྐྱེན་དེར་རང་བཞིན་དུ་ལོ་རྒྱུས་དུས་བབ་དེའི་ནང་དུ་བཟོས་
པའི་སྟོང་བཤད་དང་རྫུན་བཟོ་བྱེད་པའི་རིག་རྩལ་ གྱི་རྗེས་ཤུལ་དེ་ད་ལམ་གྱི་
རྩོམ་ཡིག་ནང་ནས་མངོན་ཐུབ་པ་དང་། དེ་ལས་ཁ་བྲལ་ཏེ་ལམ་གསར་རྐྱང་
ཞིག་གི་ཐོག་བསྐྱོད་རྒྱུ་དེ་ཡང་ལས་སླ་བའི་གནད་ཅིག་མ་ཡིན་ལ། ཆེས་ཕུལ་
བྱུང་གི་རྩོམ་པ་པོ་ཞིག་གི་ངོས་ནས་ཞུས་ནའང་དེས་བྲིས་པའི་རྩོམ་ཡིག་ནང་
འདས་ཟིན་པའི་དུས་སྐབས་ཀྱིས་རྗེས་ཤུལ་མང་ཉུང་མི་ལྟོས་པ་ཞིག་མཚོན་གྱི་
ཡོད་པ་རེད། དཔེར་ན། རྩོམ་ཡིག་གི་ནང་དུ་སྐད་ངག་བེད་སྤྱོད་བྱེད་སྟངས་
དང༌། ཉམས་འགྱུར་རམ་གོ་བརྡ་སྤྲོད་ཕྱོགས། མི་སྣའི་སྣང་བརྙན་བསྐྲུན་
པའི་ཐབས་ཤེས་སོགས་གང་ཅིར་སྐབས་དེའི་ལོ་རྒྱུས་ཀྱི་རྗེས་ཤུལ་མཐོང་ཐུབ་པ་
ཞིག་ཡིན། དེའི་རྒྱུ་རྐྱེན་གཙོ་བོ་ནི་གཡོན་ཐལ་གྱི་བསམ་བློའི་མཛུབ་ཁྲིད་དེ་
དུས་ཡུན་རིང་ལ་བག་ཆགས་ཆེ་བས་ལམ་སེང་དེ་ལས་ཐར་བར་བྱེད་པའམ་ཁ་
བྲལ་རྒྱུ་དེ་ཡང་ལས་སླ་པོ་ཞིག་མ་ཡིན་པའི་རྐྱེན་གྱི་རེད། དེ་ལྟར་དུས་སྐབས་
487



གསར་པའི་རྩོམ་རིག་གི་འཕེལ་རྒྱས་དེ་ཡང་གཡོན་ཐལ་གྱི་བསམ་བློའི་རྨང་གཞི་
དེ་ལས་ཁ་བྲལ་ཕྱིར་རྩོམ་པ་པོ་མང་པོས་འཚོལ་ཞིབ་དང་བརྩོན་ལེན་བྱེད་བཞིན་
ཡོད་མོད། ད་དུང་ཡང་གནད་དོན་དེ་མངོན་གསལ་དོད་པོ་ཞིག་གནས་ཡོད།
རྩོམ་ཡིག་འགའ་ཞིག་གི་ལྟེ་བའི་བསམ་པ་དང༌། བརྗོད་གཞི། ཕྱོགས་ལྷུང་
སོགས་ཅུང་ལེགས་པོ་བྱུང་ཡོད་ཀྱང་མི་སྣའི་སྣང་བརྙན་དེ་ར་མིན་ལུག་མིན་དང་
ཡང་ན་ཤ་རུས་འབྲེལ་མེད་པ་ལྟ་བུའི་ཚོར་སྣང་ཞིག་སྟེར་ལ། གཤིས་ཀ་མེད་
པའི་མི་སྣ་ནི་ ཤུགས་ཉམས་པ་ཞིག་ཡིན། གཤིས་ཀ་ནི་ བརྩམས་བྱའི་དཔེ་
མཚོན་གྱི་ཁོར་ཡུག་དང་དཔེ་མཚོན་གྱི་དོན་རྐྱེན་ནང་གི་འགལ་བ་སྣ་ཚོགས་ཀྱི་
ཐད་ནས་སྟོན་ཆོག་ལ། མི་དང་རང་ཉིད་དབར་གྱི་འགལ་བའི་ནང་ནས་ཀྱང་
སྟོན་ཆོག་པ་ཞིག་ཡིན། མི་སྣ་དེ་དག་རང་ཚུགས་རང་བཞིན་དང་སྐྱེ་སྟོབས་ཀྱི་
ནུས་པ་ལྡན་པ་ཞིག་ཡིན་དགོས་པ་དང་། ཁོ་ཚོར་རང་ཉིད་ཀྱི་གཤིས་ཀ་ལྡན་
དགོས་པ། ཁོ་ཚོས་རང་ཉིད་ཀྱི་གཤིས་ཀ་ལྟར་གཏམ་སྤྱོད་སྤེལ་དགོས་པ། ཁོ་
ཚོའི་ལས་དབང་དེ་རང་ཉིད་ཀྱི་གཤིས་ཀར་གཞིགས་ནས་འཕེལ་རྒྱས་གཏོང་
དགོས་པ་བཅས་བྱ་དགོས་པ་ལས་རྩོམ་པ་པོས་རང་ཉིད་ཀྱིས་འབྲི་བྱའི་མི་སྣ་
དག་ལ་བཙན་གཤེད་ཀྱིས་ཁོ་ཚོ་རང་ཉིད་ཀྱི་གཤིས་ཀ་དང་ལྡོག་འགལ་ གྱི་
གཏམ་སྤྱོད་སྤེལ་དུ་འཇུག་རྒྱུ་མེད་པ་རེད། རྩོམ་ཡིག་འགའ་ཞིག་ལ་ནང་དོན་
ཕུན་སུམ་ཚོགས་པོ་མེད་པ་མ་ཟད། འཚོ་བའི་འོད་མདངས་འཕྲོ་མི་ཐུབ་པར་
སྐད་ངག་རྣམས་ཀྱང་སྡོམས་ཚིག་ལྟ་བུའི་ཚིག་རོ་སྐམ་པོ་འགའ་ཞིག་བསྡུ་རུབ་
དང་ཡང་ན་སྤུངས་པ་ལྟ་བུར་ཟད་པ་དང༌། དུས་སྐབས་གསར་པའི་རྩོམ་རིག་
གི་ནང་བཅོས་མ་དང་དོན་སྤྱི་ཙམ་དུ་འགྱུར་བའི་སྣང་ཚུལ་དེ་ནི་ཞན་ཆ་ཆེས་ཆེ་
བ་ཞིག་ཡིན། འོན་ཏེ་གནད་དོན་དེ་རྩོམ་རིག་གི་སྤྱིའི་ཕྱོགས་ལྷུང་ལ་དམིགས་
པ་ཞིག་དང་ད་ལྟའི་རྩོམ་ཡིག་ཡོད་ཚད་བཅོས་མ་དང་དོན་སྤྱི་ཙམ་དུ་འགྱུར་བ་
ཞིག་ཡིན་ཞེས་ཞུས་པ་མ་ཡིན་པར་ད་ལམ་ཡང་རྩོམ་ཡིག་མང་པོའི་ནང་མི་སྣ་
488



འཚོ་བ་དངོས་ཀྱི་ནང་དུ་བྱུང་ཞིང་རྩོམ་གྱི་སྐད་ངག་ཀྱང་ཅུང་ལེགས་པོ་བྱུང་
ཡོད། འོན་ཀྱང་བརྩམས་སྒྲུང་བྲིས་ཟིན་རྟིང་ཀློག་པ་པོར་བཅོས་མའི་ཚོར་སྣང་
ཞིག་སྐྱེ་ཐུབ་པ་དང་གཅིག གཞན་ཞིག་ནི་དོན་སྤྱི་ཙམ་དུ་འགྱུར་ཏེ་བྲོ་མེད་ཆོ་
མེད་དང་གཅིག་ལྟར་བཟོས་ཡོད་པ་དེ་ཡིན། དེ་ནི་དུས་ཡུན་རིང་པོའི་ནང་དུ་
རྩོམ་རིག་གསར་རྩོམ་གྱི་མཛུབ་ཁྲིད་དེ་ལུང་འཛིན་རིང་ལུགས་ཀྱིས་བྱས་པའི་
བག་ཆགས་ལས་བྱུང་བ་ཞིག་ཡིན་རྐྱེན་གལ་སྲིད་གནད་དོན་དེ་གཉིས་ཐག་
གཅོད་ལེགས་པོ་ཞིག་མི་བྱུང་ཚེ་དུས་སྐབས་གསར་པའི་བོད་རིགས་ཀྱི་རྩོམ་
རིག་སྒྱུ་རྩལ་དེ་སྔོན་གྱི་ཚད་ལས་བརྒལ་བ་དང་སྤུས་ཚད་གོང་མཐོར་བཏང་སྟེ་
ཆུ་ཚད་གསར་པ་ཞིག་གི་ཐོག་ཏུ་བསྐྱོད་མི་ཐུབ་སྙམ། དུས་སྐབས་གསར་པའི་
བོད་རིགས་ཀྱི་རྩོམ་རིག་སྒྱུ་རྩལ་ལ་ཞན་ཆ་ཡོད་པ་མ་ཟད། ད་དུང་བཀག་རྒྱ་
ཡང་གནས་ཡོད། འདིར་བརྗོད་པའི་བཀག་རྒྱ་ཞེས་པ་ནི་གཅིག་ནས་རྩོམ་པ་
པོ་རང་ངོས་ཀྱིས་འཚོ་བའི་རྒྱུ་ཆ་ཕུན་སུམ་ཚོགས་པོ་ཞིག་གསོག་འཇོག་བྱས་
མེད་པ་དང་། འཚོ་བ་དངོས་ལ་ཟབ་འཇུག་དང་རྟོགས་ཞིབ། རང་གི་རྣ་བར་
ཐོས་པ་དང་ཉམས་ལེན་དངོས་ཟུང་འབྲེལ་བྱེད་རྒྱུ་མི་འདང་བ་དང་འཚོ་བའི་
མྱོང་གོམས་ཆེན་པོ་མེད་པ། གཉིས་ནས་ཤེས་ཡོན་གྱི་གྲ་སྒྲིག་ལེགས་པོ་བྱུང་
མེད་པ་དེ་ཡིན། དེ་གཉིས་དུས་སྐབས་གསར་པའི་རྩོམ་རིག་སྒྱུ་རྩལ་གྱི་ནང་
ཡོངས་ཁྱབ་ཏུ་གནས་ཡོད་པའི་གནད་དོན་ཞིག་ཡིན། རྒྱུ་མཚན་ནི་ད་ལམ་
རིག་རྩལ་གྱི་ལས་རིགས་ཐོག་ཆེས་འཁྲུག་ཤོས་དང་རྩོམ་རིག་གསར་རྩོམ་བྱེད་
མཁན་ཕལ་ཆེ་བ་ནི་གཞོན་ནུ་ཡིན་ཞིང་། ཁོ་ཚོའི་རང་ཉིད་ཀྱི་ལོ་རྒྱུས་སམ་འཚོ་
བའི་བརྒྱུད་རིམ་དེ་སྤྱིར་སྣ་གཅིག་མའི་རང་བཞིན་ལྡན་ཡོད་ལ། དཔེ་དེབ་ལྟ་
ཀློག་བྱེད་རྒྱུ་ཅུང་ཉུང་ཞིང་ཤེས་རྒྱ་ཆུང་བ་ཞིག་ཡིན་རྐྱེན་དེས་རང་བཞིན་དུ་
རྩོམ་རིག་གསར་རྩོམ་བྱེད་པའི་ནང་དུ་ཡང་འཚོ་བའི་མྱོང་གོམས་དང་ཤེས་ཡོན་
གྲ་སྒྲིག་བྱེད་རྒྱུ་མི་འདང་བའི་གནས་ཚུལ་དེ་དག་གསལ་པོར་མཚོན་གྱི་ཡོད་པ་
489



རེད། དེ་ཡང་ལོ་བཅུའི་དུས་ཟིང་ནང་ཤེས་ཡོན་ལ་མཐོང་ཆུང་དང་ལྷག་པར་
དུ་གྲངས་ཉུང་མི་རིགས་ཀྱི་སྐད་ཡིག་ལ་མཐོང་ཆུང་བྱས་ཏེ་ཐ་ན་རྩ་བ་ནས་རྩ་
མེད་གཏོང་ཉེའི་སྣང་ཚུལ་དེ་ཡོད་རྐྱེན་ཁོ་ཚོར་ཞིབ་ཕྲ་དང་གཏིང་ཟབ་ཀྱིས་ཤེས་
ཡོན་སློབ་སྦྱོང་བྱེད་པའི་དགོས་ངེས་ཀྱི་ཆ་རྐྱེན་དང་གྲྭ་སྒྲིག་བྱེད་རྒྱུ་ལས་ཁ་བྲལ་
བ་དང༌། འཚོ་བའི་མྱོང་གོམས་ལེགས་པོ་ཞིག་མེད་པ། རང་གི་མི་རིགས་ཀྱི་
གནའ་བོའི་ལོ་རྒྱུས་ཤུལ་རྫས་ལ་རྒྱུས་མངའ་ཆེར་མེད་རྐྱེན་ཁོ་ཚོས་བྲིས་པའི་
རྩོམ་ཡིག་ནང་འཚོ་བའི་གཏིང་ཟབ་པོའི་ཕྱོགས་སྔོག་འདོན་བྱེད་མི་ཐུབ་ལ་འཚོ་
བའི་རྨང་གཞི་བརྟན་པོ་མེད་པ་དང་། མི་རིགས་ཀྱི་ཁྱད་ཆོས་མངོན་གསལ་
དོད་པོ་ཞིག་མཚོན་མི་ཐུབ་པ། ཤེས་ཡོན་གྱི་གྲ་སྒྲིག་ལེགས་པོ་ཞིག་བྱུང་མེད་
པར་བརྟེན་རྩོམ་ཡིག་ལ་དགོས་ངེས་ཀྱི་ཉམས་འགྱུར་དང་རྣམ་པ་མཚོན་མི་ཐུབ་
པ་མ་ཟད། ལྷག་པར་མི་རིགས་རང་ཉིད་ཀྱི་སྲོལ་རྒྱུན་གྱི་རྩོམ་རིག་གི་ཉམས་
འགྱུར་དང་ཁྱད་ཆོས་མཚོན་མི་ཐུབ། མི་རིགས་ཀྱི་རྩོམ་རིག་དར་སྲོལ་ཞེས་པ་
ནི་རང་མི་རིགས་ཀྱི་ལོ་རྒྱུས་འཕེལ་རྒྱས་ཀྱི་ནང་དུ་རང་གི་ཁྱད་ཆོས་དང་རྒྱུན་མ་
ཉམས་པར་འཕེལ་ རྒྱས་ སུ་ སོང་ བའི་ ཕུལ་ བྱུང་ གི་རྩོམ་ རིག་ གི་ལྟ་བ་ དང་།
གསར་རྩོམ་བྱ་ཐབས། རྩོམ་རིག་གི་རྣམ་པ། རྩོམ་ཚུལ་དང་ཉམས་འགྱུར་
སོགས་རྩོམ་རིག་དེ་དག་ལས་མངོན་དགོས་པ་ཞིག་ཡིན། འོན་ཏེ་གོང་སྨོས་རྒྱུ་
རྐྱེན་དེ་དག་གིས་རྐྱེན་པས་མི་རིགས་ཀྱི་རྩོམ་རིག་གི་ཉམས་འགྱུར་དང་ཁྱད་
ཆོས་སོགས་ལ་ངོས་འཛིན་ དང་དེའི་ ཐད་ ཀྱི་ ཤེས་པའི་ལག་པ་ཐུང་རྐྱེན་མི་
རིགས་གཞན་གྱི་རྩོམ་རིག་སྒྱུ་རྩལ་གྱི་ཉམས་འགྱུར་ལ་ལད་ཟློས་དང་ཨུ་ཚུགས་
ཀྱིས་དང་ལེན་བྱས་ཡོད་པས་ཞྭ་མོ་ལྷམ་འགེབ་ཏུ་གྱུར་པའི་སྣང་ཚུལ་ཡང་ཡོད།
མི་རིགས་ གཞན་གྱི་རྩོམ་སྲོལ་ལེགས་ པ་ དང་ སྔོན་ཐོན་ གྱི་ རིག་པའི་ གཞུང་
ལུགས་སོགས་ལེན་དགོས་ངེས་ཤིག་ཡིན། འོན་ཏེ་རང་མི་རིགས་ཀྱི་སྒྱུ་རྩལ་གྱི་
ཁྱད་ཆོས་དང་མཐུན་པ་རྣམས་ཚུར་ལེན་དགོས་པ་ལས་དེ་དང་བྲལ་ཏེ་ ཨུ་
490



ཚུགས་དང་ལད་ཟློས། རང་སྣང་གང་ཤར་གྱི་བེད་སྤྱོད་དང་འདྲ་བཤུ་བྱེད་རྒྱུ་
མེད་པ་དེ་ཡིན། རྩོམ་རིག་སྒྱུ་རྩལ་གྱི་ནང་དུ་མཚོན་པར་བྱས་པའི་སྤྱི་ཚོགས་ཀྱི་
འཚོ་བ་དེ་སྤྱིར་བཏང་ཙམ་ཞིག་མ་ཡིན་པར་རྩོམ་པ་པོ་རང་ངོས་ལ་ཚོར་སྣང་ཆེ་
ཤོས་དང་བརྗེད་དཀའ་བ་རྒྱུས་མངའ་ཆེ་ཤོས་དེ་རྩོམ་ཡིག་ནང་ནས་ཚུར་སྣང་
བྱེད་དགོས་པ་དང་། རྩོམ་ཡིག་གཅིག་ལ་འཚོ་བའི་ཕྱི་ཚུལ་མཚོན་པ་ཙམ་ལས་
གཏིང་ཟབ་པོའི་ཕྱོགས་སྔོག་འདོན་བྱས་མེད་ན་རྩོམ་ཡིག་དེ་སྤྱིར་བཏང་དུ་
མངོན་པ་དང་ནུས་པ་ཆེར་ཐོན་གྱི་མེད་པ་རེད། རྩོམ་ཡིག་ལེགས་པོ་ཞིག་ཡོང་
བར་རྩོམ་པ་པོ་རང་ངོས་ཀྱིས་འཚོ་བའི་བརྒྱུད་རིམ་ནང་འཕྲད་པའི་གནད་དོན་
འགའ་རེ་ཞིག་མ་ཡིན། གལ་སྲིད་རྩོམ་པ་པོས་རང་ཉིད་ཀྱི་འཚོ་བའི་བརྒྱུད་
རིམ་ཁོ་ན་རྩོམ་འབྲི་བྱས་ཚེ་རྩོམ་ཡིག་དེར་གཅིག་སྡུད་ཀྱི་རང་བཞིན་ཆེ་བ།
དཔེར་འོས་པ། ཕུགས་བསམ་དང་མཐུན་ཆེ་བ། ཡོངས་ཁྱབ་ཀྱི་རང་བཞིན་
རྒྱ་ཆེ་བ་ཞིག་ཡོང་མི་ཐུབ་ལ། དོན་དངོས་ཐོག་རྩོམ་པ་པོས་རང་ངོས་ཀྱི་འཚོ་
བའི་བརྒྱུད་རིམ་དང་སྤྱི་ཚོགས་ཀྱི་འཚོ་བ་དངོས་དང་ཟུང་འབྲེལ་བྱས་ན་རྩོམ་
ཡིག་དེར་འཚོ་བའི་རྨང་གཞི་བརྟན་ལ་གཅིག་སྡུད་ཀྱི་རང་བཞིན་ཆེ་བའི་རྩོམ་
ཡིག་ཅིག་འབྲི་ཐུབ་རྒྱུར་ཐེ་ཚོམ་བྱེད་མི་དགོས་པ་ཞིག་ཡིན། འོན་ཏེ་ད་ལམ་གྱི་
རྩོམ་ཡིག་འགའ་རེའི་ནང་རྩོམ་པ་པོ་རང་ངོས་ཀྱི་འཚོ་བའི་བརྒྱུད་རིམ་ཕྲན་བུ་
ཙམ་བྲིས་ཤིང་དུས་རབས་ཀྱི་རྣམ་ཚུལ་དང་ལོ་རྒྱུས་ཀྱི་ཚོར་སྣང་སོགས་བྲིས་
མེད་རྐྱེན་རྩོམ་ཡིག་དེ་བྲོ་མེད་ཆོ་མེད་དུ་འགྱུར་ཡོད་པ་དང་། ལྷག་པར་འཚོ་བ་
དངོས་ཀྱི་ནང་གལ་ཆེའི་ལོ་རྒྱུས་ཀྱི་འགྱུར་བ་སོགས་ལ་རྩོམ་པ་པོ་རང་ཉིད་ཀྱིས་
དྭངས་སྙིགས་ཕྱེ་བ་དང་ལྟ་ཞིབ་ངེས་ཅན་ཞིག་མ་བྱས་ཚེ་ཁོང་དུ་ཆུད་པ་བྱེད་རྒྱུ་
དེ་ཡང་དཀའ་ངལ་ཆེ་བའི་གནད་ཅིག་ཡིན་ལ། འཚོ་བར་དྭངས་སྙིགས་ཕྱེ་བ་
དང༌། འཚོ་བའི་ངོས་འཛིན་ཡང་གསོག་འཇོག་བྱེད་དགོས་པ་ཞིག་ཡིན་པ་མ་
ཟད། རྩོམ་གྱི་ཉམས་འགྱུར་ལ་བརྩོན་ཞིབ་བྱེད་རྒྱུ་དེ་ཡང་ཤིན་ཏུ་གལ་ཆེ་བའི་
491



གནད་ཅིག་ཡིན། རྩོམ་རིག་ནི་སྒྱུ་རྩལ་གྱི་གཟུགས་བརྙན་བརྒྱུད་ནས་དངོས་
ཡོད་འཚོ་བ་མཚོན་པར་བྱེད་པ་ཞིག་ཡིན་ཞིང་སྒྱུ་རྩལ་ གྱི་གཟུགས་བརྙན་ནི་
རྩོམ་རིག་གི་ནང་དུ་བྲིས་པའི་མངོན་སུམ་གསོན་རྗེན་གྱི་འཚོ་བའི་ངོ་རིས་དེ་
ཡིན་དགོས། དེ་ལྟར་རང་ངོས་ལ་འཚོ་བའི་མྱོང་གོམས་ཕུན་སུམ་ཚོགས་པོ་
ཞིག་ཡོད་དགོས་པ་མ་ཟད། སྒྱུ་རྩལ་གྱི་ཐོག་ནས་མི་སྣའི་གཟུགས་བརྙན་ཇི་
ལྟར་བསྐྲུན་པ། མི་རིགས་མཐུན་སྒྲིལ་གྱི་ངོ་བོར་རྟོག་ཞིབ་བྱེད་པ་དང་དུས་
མཚུངས་ངོ་བོ་ཐུན་མོང་མ་ཡིན་པ་མཚོན་བྱེད་གཤིས་ཀ རང་རྒྱུད། དགའ་
ཡུལ། གོམས་གཤིས་དང་ཁྱད་ཆོས་སོགས་མཉམ་བསྲེས་མི་བྱེད་པའི་ ཐབས་
ཤེས་ལ་བརྩོན་ཞིབ་བྱེད་དགོས་པ་དང༌། རྩོམ་པ་ པོའི་ བསམ་པའི་ བཀོད་
ཤུགས་ལ་ཡང་སྦྱོང་བརྡར་བྱ་དགོས་པ་ཞིག་ཡིན། གྲགས་ཅན་རྩོམ་པ་པོ་ཀའོ་
ཨེར་ཅིས་“ བསམ་པའི་བཀོད་པ་ནི་གཟུགས་བརྙན་གསར་བསྐྲུན་བྱེད་པའི་
རྩོམ་རིག་སྒྱུ་རྩལ་ གྱི་ཆེས་ངོ་བོར་གྱུར་པའི་ ཐབས་ཤེས་ ཤིག་ རེད་ ” ] ཅེས་
གསུངས་ཡོད་པ་དང་། ཧེ་ཀོར་གྱིས་ཀྱང་““ ཆེས་ཁྱད་དུ་འཕགས་པའི་སྒྱུ་རྩལ་
གྱི་འཇོན་ཐང་ནི་བསམ་པའི་ བཀོད་ པ་དེ་ རེད་” ༧ ཅེས་དང༌། ཡུས་ ཀོས་
“ བསམ་པའི་བཀོད་པ་ཞེས་པ་ནི་གཏིང་ཟབ་ཚད་རེད། བསམ་པའི་ནུས་པ་
གང་ཞིག་གིས་ཀྱང་བསམ་པའི་བཀོད་པ་ལས་ལྷག་པར་རང་གིས་རང་གཏིང་
ཟབ་ཅན་དུ་བསྒྱུར་བ་དང་ལས་བྱའི་ཡུལ་ལ་གཏིང་ཟབ་ཞུགས་པ་དེ་འདྲ་བྱ་མི་
ཐུབ་པས། དེ་ནི་རླབས་ཆེན་ གྱི་ ཆུ་ གཏིང་ དུ་ རྐྱལ་ རྩེད་བྱེད་མཁན་ཞིག་
ཡིན་” ཞེས་གསུངས་ཡོད། བསམ་པའི་བཀོད་ཤུགས་ནི་གཙོ་བོ་འཚོ་བ་མྱོང་
བྱ་བྱེད་ནུས་ལས་ཡོང་བ་ཞིག་ཡིན་པ་དང༌། བསམ་པའི་བཀོད་པ་ཕུན་སུམ་
ཚོགས་པོ་ནི་མྱོང་བྱ་བྱེད་ནུས་སྦྱོང་བརྡར་དང་གསོག་འཇོག་བྱེད་རྒྱུར་བརྟེན་
ནས་ཐོབ་པ་ཞིག་ཡིན།
རྩོམ་རིག་སྒྱུ་རྩལ་ནི་མི་རིགས་གཅིག་གི་བློ་གྲོས་ཀྱི་ཉིང་བཅུད་དུ་གྱུར་བ་
492



དང་རྩོམ་རིག་སྒྱུ་རྩལ་གྱི་རྩོམ་ཡིག་གཅིག་ཀྱང་ཤེས་ཡོན་གྱི་གཏེར་མཛོད་ལྟ་བུ་
ཞིག་ཡིན། དེར་བརྟེན་མི་རྣམས་ཀྱིས་རླབས་ཆེན་གྱི་རྩོམ་ཡིག་གཅིག་ལ་དུས་
རྒྱུན་དུ་རིག་གནས་ཀུན་བཏུས་ཀྱི་དཔེ་དེབ་ཅེས་འབོད་ཀྱི་ཡོད་པ་རེད། འོན་
ཏེ་དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་རྩོམ་ཡིག་གིས་
གནད་དོན་དེའི་ཐད་ཞན་ཆ་མངོན་གསལ་དུ་མཆིས་ལ། རྩོམ་པ་པོ་མང་པོ་
ཞིག་ལ་ཡང་གནད་དོན་དེའི་ཐད་རང་ངོས་ལ་འདུ་ཤེས་གསལ་པོ་ཞིག་མེད་པ་
ནི་འགྱོད་སེམས་སྐྱེ་དགོས་པ་ཞིག་རེད། མདོར་ན་དུས་སྐབས་གསར་པའི་
རྩོམ་རིག་སྒྱུ་རྩལ་གྱི་ཞན་ཆ་དང་བཀག་རྒྱ་ནི་གཅིག་ནས་རྩོམ་པ་པོར་འཚོ་བའི་
རྨང་གཞི་གཏིང་ཟབ་པོ་དང་ཕུན་སུམ་ཚོགས་པོ་ཞིག་མེད་པ་དང༌། གཉིས་
ནས་ཤེས་ཡོན་གྱི་གྲ་སྒྲིག་ལེགས་པོ་ཞིག་བྱུང་མེད་པ་སྟེ། མི་རིགས་རང་ཉིད་ཀྱི་
སྲོལ་རྒྱུན་རིག་གནས་ཀྱི་འདུ་ཤེས་དང་རྩོམ་རིག་གི་ཉམས་འགྱུར་སོགས་ལ་
རྒྱུས་མངའ་དང་རྟོགས་ཞིབ་བྱུང་མེད་པའི་ཁར་མི་རིགས་གཞན་གྱི་སྒྱུ་རྩལ་གྱི་
ཉམས་འགྱུར་ཁོང་དུ་ཆུད་མེད་པ་དང༌། སྒྱུ་རྩལ་གྱི་ཉམས་འགྱུར་དེ་དག་གི་
འབྲེལ་བ་ཇི་ལྟར་བྱས་ཏེ་རྩོམ་ཡིག་གི་ནང་མཚོན་པར་བྱེད་དགོས་རྒྱུའི་ཐད་
ངོས་འཛིན་གསལ་པོ་ཞིག་མེད་པ་དེས་དུས་སྐབས་གསར་པའི་བོད་རིགས་ཀྱི་
རྩོམ་རིག་སྒྱུ་རྩལ་གྱི་སྤུས་ཚད་གོང་མཐོར་གཏོང་རྒྱུའི་ཐད་ཀྱི་བཀག་རྒྱ་ཞིག་ཏུ་
གྱུར་ཡོད་པས་རྩོམ་པ་པོས་རང་ངོས་ཀྱི་ཤེས་བྱ་གང་མགྱོགས་ཀྱིས་རྒྱ་ཆེར་
གཏོང་རྒྱུ་དང་། སྤྱི་ཚོགས་ཀྱི་འཚོ་བའི་རང་བཞིན་ནི་རྒྱ་ཆེ་ཞིང་གཏིང་ཟབ་པ་
འགྱུར་བ་ཆེ་བ། སྐྱེ་སྟོབས་ཀྱི་དཔལ་འབར་བའི་བྱ་དངོས་སྣ་ཚོགས་པ་ཞིག་
ཡིན་རྐྱེན་འཚོ་བའི་ཆུ་གཏིང་ཐུང་སར་རྐང་པ་འཛུགས་རྒྱུར་ཡིད་ཚིམ་ནས་མི་
སྡོད་པར་ཆུ་རྒྱུན་དྲག་པོ་དང་གཏིང་ཟབ་པར་བསྐྱོད་ཐོག་ཁྱོན་ཡོངས་ལ་རྟོག་
ཞིབ་དང་ཟབ་འཇུག་བྱེད་དགོས་པ་དང༌། རྩོམ་རིག་གསར་རྩོམ་བྱ་བའི་ནང་
དུ་བསམ་པའི་བརྩེ་གདུང་དེའང་དུས་ཚོད་ངེས་ཅན་ཞིག་གི་ནང་དུ་གསོག་
493



འཇོག་བྱེད་རྒྱུ་ནི་བཀག་རྒྱ་དེ་ལས་གྲོལ་བའི་ཐབས་ལམ་གཅིག་པུ་དེ་རང་ཡིན་
སྙམ་མོ། །
བཞི་པ། ཉེ་ ལམ་ བོད་ རིགས་ ཀྱི་རྩོམ་ རིག་ གསར་རྩོམ་
བྱེད་པའི་ནང་མདུན་དུ་ལྷགས་པའི་གཙོ་བོའི་གནད་དོན་སྐོར།
དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་འཕེལ་རྒྱས་
འགྲོ་རྒྱུ་དེ་ཅུང་མགྱོགས་ཤིང་ལོ་རྒྱུས་དུས་སྐབས་གང་ཞིག་གི་ཚད་ལས་བརྒལ་
བའི་རྣམ་པ་ཆེས་བཟང་པོ་ཞིག་ཐོན་ཡོད་པ་རེད། འོན་ཏེ་ད་དུང་ཡང་ང་ཚོའི་
མདུན་ དུ་ གནད་དོན་འགའ་རེས་ ཐག་ གཅོད་བྱེད་རྒྱུ་དེ་ཡང་ ཁ་ ཚ་ དགོས་
གཏུགས་ཀྱི་གནས་སུ་མཆིས་ཡོད། །
1. ཉེ་ལམ་དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་
བརྩམས་སྒྲུང་ཐད་ནས་གླེང་ན། བརྩམས་སྒྲུང་ཐུང་གྲས་འཕེལ་རྒྱས་འགྲོ་རྒྱུ་དེ་
ཅུང་མགྱོགས་ཤིང་བརྩམས་བྱ་མི་ཉུང་བ་ཞིག་ཐོན་ཡོད་པ་རེད། ཡིན་ནའང་
བརྩམས་སྒྲུང་ཐུང་གྲས་འགའ་རེའི་རྩོམ་ཡིག་འབྲི་བའི་རྒྱུ་ཆ་ཕྲན་བུ་ལས་མེད་
རུང་རྩོམ་པ་པོས་གང་རིང་རིང་འབྲི་བའི་གནས་ཚུལ་དེ་ལྷགས་ཤིང་དེ་ལྟར་
རྩོམ་ཡིག་དེ་ཚོར་དཔྱད་གཞིའི་ཡིག་ཆ་གང་མང་བསྡུ་རུབ་བྱས་ཏེ་ཕར་བཤུ་ཚུར་
བཤུ་དང་ཕན་ཚུན་ལྷུ་ལག་སྒྲིག་པ་སོགས་བྱས་ཡོད་རྐྱེན་རྩོམ་ཡིག་འབྲེལ་མི་
ཆགས་ལ། སྙིང་བསྡུས་ཀྱི་རང་བཞིན་ཆུང་བ། ངོས་འཛིན་རྒྱུ་མེད་པའི་དགའ་
ཞེན་དང༌། འཛིན་རྒྱུ་མེད་པའི་བདེན་དོན། འཛིན་རྒྱུ་མེད་པའི་མི་གཤིས་
སོགས་ཚིག་རྙོགས་ཀྱིས་ཁེངས་ཤིང་མི་རྣམས་ཀྱིས་རྩོམ་ཡིག་དེའི་བརྗོད་དོན་
གཙོ་བོ་རྙེད་མི་ཐུབ་པའི་སྣང་ཚུལ་དེ་མངོན་པར་མཆིས་ཡོད་པས་རྩོམ་ཡིག་
ཐུང་གྲས་ཀྱི་རྒྱུ་ཆ་ཞིག་ལས་མེད་ཀྱང་རྩོམ་པ་པོས་ཨུ་ཚུགས་ཀྱིས་གང་མང་མང་
དང་གང་རིང་རིང་འབྲི་བའི་ཕྱོགས་ལྷུང་དེར་སྔོན་འགོག་བྱེད་དགོས། རྩོམ་
494



ཡིག་ནང་ཡོད་ནའང་བརྗོད་བྱའི་དོན་ལ་འཚེ་བ་མི་བྱེད་པ་དང་། མེད་ནའང་
དོན་གསལ་སྟོན་བྱེད་རྒྱུར་ཤུགས་རྐྱེན་མེད་པའི་ཚིག་དང་དུམ་བུ་ག་རེ་ཡིན་
རུང་ཕངས་སེམས་མེད་པར་གསུབ་གང་ཐུབ་བྱེད་དགོས་པ་ལས། རྩོམ་ཡིག་
རིང་པོ་ཞིག་ཡོང་ཕྱིར་བརྗོད་བྱའི་དོན་དང་འབྲེལ་བ་དེ་ཙམ་མེད་པའི་ཚིག་རྙོག་
དང་ཡང་ན་དུམ་བུ་རེ་གཉིས་གསུབ་པར་ཕངས་སེམས་སྐྱེས་ཏེ་རང་འཇགས་
སུ་བཞག་པའི་སྣང་ཚུལ་དེ་ཡོད། སྐུ་ཞབས་ལུའུ་ཤུན་གྱིས་“ སྒྲུང་གཅིག་འབྲི་
ཐུབ་པའི་རྩོམ་ཡིག་ཐུང་ཐུང་ཅིག་ལས་འབྲི་མི་ཐུབ་པའི་དཔྱད་གཞི་རྣམས་རྒྱས་
སུ་བཏང་སྟེ་སྒྲུང་ཞིག་གཏན་ནས་འབྲི་རྒྱུ་ཡོད་པ་མ་རེད་” ཞེས་གསུངས།
རྩོམ་ཡིག་ཐུང་གྲས་ཤིག་འབྲི་བའི་རྒྱུ་ལས་མེད་ན་དེ་རྒྱས་སུ་བཏང་སྟེ་རིང་པོ་
ཞིག་འབྲི་ རྒྱུ་ མེད་ པ་ སྟེ། “ ལམ་ འཕྲང་ཆུ་ དང་ བསྟུན་ནས་ འགྲོ་ལུགས་
གྱིས། །” ཟེར་བ་དང་། ལུས་ལ་ཚད་ནས་གོས་འཚེམས་པ་བཞིན་རྩོམ་ཡིག་
འབྲི་སྐབས་ཀྱང་རྒྱས་བཤད་བྱེད་རྒྱུ་དེ་ཐལ་ཆེ་དྲགས་ན་རི་ལྡེབས་སུ་སྐྱེས་པའི་
སྨྱུག་རྩྭ་བཞིན་རྩེ་མོ་རིང་ཞིང་པགས་པ་མཐུག་ལ་ཁོག་པ་སྟོང་པ་ཞིག་ཡོང་རྒྱུ་
ཡིན་རྐྱེན་རྩོམ་ཡིག་གི་བརྗོད་དོན་ལ་བསམ་གཞིགས་མ་བྱས་པར་རིང་པོ་ ཁོ་
ནར་བརྩོན་ཞིབ་དང་གང་མང་མང་འབྲི་བའི་ཕྱོགས་ལྷུང་དེར་སྔོན་འགོག་བྱེད་
དགོས་པ་འདུག་སྙམ། དུས་སྐབས་གསར་པའི་རྩོམ་རིག་གི་ནང་དུ་ཡང་མི་
མང་ཆེ་བའི་གོ་དོན་གསལ་ཤེས་ཐུབ་པའི་རྨང་གཞིའི་ཐོག་འབྲི་དགོས་པ་ཞིག་
ཡིན་ཡང་མངོན་བརྗོད་དང་བརྡ་རྙིང་སོགས་བེད་སྤྱོད་གང་བྱེད་ཐུབ་ཐུབ་དང་།
རྩོམ་པ་པོ་འགའ་རེས་རང་ཉིད་མཁས་པར་མི་མངོན་དོགས་ནས་སྤྱིར་ཁྱབ་
གདལ་ཆུང་བའི་མངོན་བརྗོད་དང་བརྡ་རྙིང་གང་མང་མང་བེད་སྤྱོད་བྱས་ཏེ་
བྲིས་ཡོད་པ་རེད་ལ། ལྷག་པར་སྙན་ཚིག་གི་ནང་དུ་གནད་དོན་དེ་མངོན་
གསལ་ཤིན་ཏུ་དོད་པ་ཞིག་ཡོད། དེ་ལྟར་རྩོམ་རིག་དེ་དག་སྤེལ་རྗེས་རོ་མྱོང་
བྱེད་ཐུབ་མཁན་ཉུང་ཞིང་ནུས་པ་དེ་ཙམ་ཐོན་ཐུབ་ཀྱི་མེད་པ་རེད། རྩོམ་པ་
495



པོས་རྩོམ་ཡིག་འབྲི་སྐབས་ ཕྱི་རྒྱལ་དང་སྔ་རབས་ཀྱི་མཁས་པ་ཚོའི་སྐད་ཆའི་
ནང་ནས་སྐྱེ་སྟོབས་ཡོད་པ་རྣམས་འབད་པས་སྦྱང་བརྩོན་དང་ཚུར་ལེན་དགོས་
པ་དང་། ཡང་དུས་སྐབས་ཀྱིས་དབང་གིས་ཤིན་ཏུ་གོ་ཁག་པར་གྱུར་པའི་མིང་
ཚིག་དང་མངོན་བརྗོད་སོགས་བེད་སྤྱོད་གང་མང་བྱེད་རྒྱུ་མེད་པར་ཀློག་པ་པོར་
འགན་འཁུར་གྱི་བསམ་པ་རྣམ་དག་ཅིག་ཡོད་དགོས་པ་དེ་ཡིན།
2. རྩོམ་རིག་སྒྱུ་རྩལ་ནང་དུ་མི་རིགས་ཀྱི་ཁྱད་ཆོས་རྒྱུན་འཁྱོངས་དང་
དར་སྤེལ་གཏོང་རྒྱུ་དེ་ནི་རྩོམ་རིག་གསར་རྩོམ་བྱེད་པའི་ནང་ཡོད་ཀྱི་ཆོས་ཉིད་
དང་མཐུན་པ་མ་ཟད། ཡང་དག་པ་ཞིག་ཡིན། རྩོམ་རིག་སྒྱུ་རྩལ་གྱི་མི་རིགས་
ཁྱད་ཆོས་ཞེས་པ་དོན་དམ་དུ་རྩོམ་རིག་གསར་རྩོམ་བྱེད་པའི་ནང་དུ་ཇི་འདྲ་
བྱས་ཏེ་མི་རིགས་ཀྱི་རང་གཤིས་དང་རིག་གནས་ཀྱི་སྲོལ་རྒྱུན་དེ་མངོན་པར་
མཚོན་པར་བྱེད་རྒྱུའི་གནད་དོན་དེ་ཡིན་པ་དང་། ཡང་མི་རིགས་ཀྱི་ཁྱད་ཆོས་
ཁོ་ན་མཚོན་ཕྱིར་ཁྱད་ཆོས་ཁོ་ན་འབྲི་བ་དང་། ཡང་ན་རིག་གནས་ཀྱི་འདུ་
ཤེས་ཁོ་ན་མཚོན་ཕྱིར་འདུ་ཤེས་ཁོ་ན་སུག་བྲིས་བྱེད་པའི་གསར་རྩོམ་གྱི་བསམ་
གཞིགས་བྱེད་སྟངས་དང༌། སྒྱུ་རྩལ་དང་རྣམ་པ། ཉམས་འགྱུར་དང་མཚོན་
ཚུལ་སོགས་འཕེལ་མེད་སོར་གནས་དང༌། རྩོམ་ཡིག་གི་བསམ་བློའི་གཏིང་
ཟབ་ཀྱི་ཚད་གཞིར་བརྩོན་ལེན་མི་བྱེད་པའི་སྣང་ཚུལ་དེ་ལྟ་བུས་རྩོམ་རིག་སྒྱུ་
རྩལ་གྱི་རིན་ཐང་ཆེ་ཆེར་ལྡན་པའི་རྩོམ་ཡིག་ཅིག་ཐོན་མི་ཐུབ། མི་རིགས་ཀྱི་
གཤིས་རྒྱུད་དང་སྲོལ་རྒྱུན་རིག་གནས་དེ་དག་ཚང་མ་དོན་དངོས་དང་བྲལ་བའི་
སྤྱི་མཚན་ཙམ་ཞིག་མ་ཡིན་པར་དེ་ནི་ཤ་ཁྲག་ལྟར་གྱི་མི་རིགས་ཀྱི་སྤྱི་ཚོགས་ནང་
དུ་གནས་ཡོད་པ་ཞིག་ཡིན་པ་དང་། རྩོམ་ཡིག་གི་བསམ་བློའི་གཏིང་ཟབ་ཚད་
དེ་ཡང་སྤོམ་ཚིག་གི་ཐ་སྙད་ཙམ་ཞིག་མ་ཡིན་པར་དེ་ནི་སྤྱི་ཚོགས་ཀྱི་འཚོ་བ་
དངོས་དང་མི་སྣའི་སྣང་བརྙན་གྱི་ནང་དུ་གནས་པ་ཞིག་ཡིན་པས་རྩོམ་པ་པོས་
ཉེ་ལམ་གྱི་སྤྱི་ཚོགས་ཀྱི་འགྱུར་བའི་ཕྱོགས་དང༌། ད་ལྟའི་དངོས་ཡོད་ཀྱི་འཚོ་བ་
496



དང་སྲོལ་རྒྱུན་རིག་གནས་བར་གྱི་འབྲེལ་བ་སོགས་རྩོམ་རིག་སྒྱུ་རྩལ་ནང་དུ་
མཚོན་པར་བྱེད་རྒྱུ་དེ་ཡིན། འཛམ་གླིང་གི་རྩོམ་རིག་དང་ཀྲུང་གོའི་རྩོམ་རིག་
འཕེལ་རྒྱས་ཀྱི་ཕྱོགས་ལྷུང་དེས་ང་ཚོར་ཕྱོགས་གཅིག་ནས་མི་རིགས་ཀྱི་གཤིས་
རྒྱུད་དང་ རིག་གནས་ཀྱི་སྲོལ་རྒྱུན་མཚོན་ཐུབ་པ་དང་། གཉིས་ནས་དུས་
རབས་གསར་པའི་འོད་མདངས་འཕྲོ་ལ། འཚོ་བ་གསར་པ་དང་། བསམ་བློ་
གསར་པ། བརྩེ་གདུང་གསར་པ་མཚོན་པའི་རྩོམ་ཡིག་དེ་དག་ནི་རྩོམ་ཡིག་གི་
རིན་ཐང་ཆེ་ཆེར་ལྡན་ཡོད་པ་ཞིག་ཡིན་པའི་ར་སྤྲོད་བྱས་ཡོད་པ་རེད། འོན་ཏེ་
དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་ནང་དུ་མི་རིགས་ཀྱི་
ཁྱད་ཆོས་དང་དེང་རབས་ཅན་གྱི་འདུ་ཤེས་ཟུང་འབྲེལ་བྱེད་པའི་གནད་དོན་དེ་
ཐག་གཅོད་ལེགས་པོ་བྱུང་མེད་ལ། དེང་རབས་ཅན་དང་སྣ་མང་ཅན་ཟུང་དུ་
འབྲེལ་བའི་གནད་དོན་དེ་ཡང་ཐག་གཅོད་འོས་མཚམས་ཤིག་བྱུང་མེད། བོད་
རིགས་ཀྱི་རྩོམ་རིག་སྒྱུ་རྩལ་ཕུན་སུམ་ཚོགས་པོ་ཡོང་བ་དང༌། སྒྱུ་རྩལ་དང་རྣམ་
པ། ཉམས་འགྱུར་དང་མཚོན་ཚུལ་སོགས་སྣ་མང་ཅན་དུ་འགྱུར་བར་བྱེད་རྒྱུ་
དེ་ནི་དུས་རབས་ཀྱིས་ང་ཚོར་བཏོན་པའི་བླང་བྱ་ཞིག་ཡིན་པ་མ་ཟད། མི་
རྣམས་ཀྱི་བསམ་པའི་དགོས་མཁོ་ཞིག་ཀྱང་ཡིན། མི་རིགས་རང་ཉིད་ཀྱི་འཚོ་
བའི་རྨང་གཞི་ལས་ཁ་བྲལ་བ་དང༌། ཡང་ན་འཚོ་བའི་ནང་དོན་འགའ་ཞིག་
བསྡུ་རུབ་དང་ཕྱོགས་བསྒྲིགས་བྱས་པ་ཁོ་ནས་མི་རིགས་ཀྱི་ཁྱད་ཆོས་དང་སྲོལ་
རྒྱུན་རིག་གནས་ཀྱི་འདུ་ཤེས་ལ་ངོས་འཛིན་གསལ་པོ་ཞིག་ཡོང་མི་ཐུབ་པས་
འཚོ་བ་དངོས་ལ་ རྒྱུས་མངའ་གཏིང་ཟབ་ཅིག་ཡོང་བ་བྱེད་ དགོས་ པ་ དང་།
རྩོམ་པ་པོའི་རྩོམ་རིག་སྒྱུ་རྩལ་གྱི་ལྟ་ཚུལ་གསར་པ་ཞིག་འཛུགས་རྒྱུར་དོ་སྣང་
བྱེད་དགོས་པ་ཞིག་ཡིན། རྩོམ་རིག་ གསར་རྩོམ་གྱི་གནད་དོན་དེ་མཐར་
གཏུགས་ན་འཚོ་བའི་གནད་དོན་དེ་ཡིན་ལ། རྩོམ་པ་པོས་འཚོ་བའི་ངོ་བོའི་
ཕྱོགས་འགའ་ཞིག་སྔོག་འདོན་དང་ཁོང་དུ་ཆུད་ཡོད་མེད་ཀྱི་གནད་དོན་ཡང་
497



ཡིན་པ་དང་། མི་རིགས་རང་ཉིད་ཀྱི་རྩོམ་པ་པོའི་ངོས་ནས་ཞུས་ན་མི་རིགས་
རང་ཉིད་ཀྱི་འཚོ་བར་ཟབ་འཇུག་བྱེད་དགོས་པ་མ་ཟད། མི་རིགས་གཞན་གྱི་
འཚོ་བའི་ཁྱད་ཆོས་ལ་ཡང་ངོས་འཛིན་ཡོང་བ་བྱེད་རྒྱུ་དེ་ཡིན། གལ་ཏེ་མི་
རིགས་གཞན་གྱི་འཚོ་བའི་ཁྱད་ཆོས་ལ་རྒྱུས་མངའ་དང་དཔྱད་གཞི་མ་བྱས་ཚེ་
རང་མི་རིགས་ཀྱི་འཚོ་བའི་ཆོས་ཉིད་ལ་ཡང་ངོས་འཛིན་གསལ་པོ་ཞིག་ཡོང་མི་
ཐུབ་པས་རྩོམ་པ་པོས་ཧུར་བརྩོན་ཆེན་པོས་རང་མི་རིགས་ཀྱི་ལོ་རྒྱུས་དང་ཀྲུང་
གོའི་ཁྱོན་ཡོངས་ཀྱི་སྤྱི་ཚོགས་ཀྱི་ལོ་རྒྱུས་ལ་སློབ་སྦྱོང་བྱེད་དགོས་པ་དང་ཆབས་
ཅིག་རང་མི་རིགས་ཀྱི་འདས་ཟིན་པའི་ལོ་རྒྱུས་དང་མ་འོངས་པར་བརྟག་དཔྱད་
བྱས་ཏེ་མི་རིགས་དེ་གའི་ཁྱོན་ཡོངས་ཀྱི་ལོ་རྒྱུས་ཁོང་དུ་ཆུད་པ་བྱེད་རྒྱུ་དེ་ཡིན། །
3. དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་སྤུས་ཚད་
གོང་མཐོར་ཕྱིན་ཡོད་ཀྱང་ད་དུང་མུ་མཐུད་ནས་འཚོལ་ཞིབ་དང་གསར་བསྐྲུན།
སྔར་སྲོལ་གྱི་ས་མཚམས་དང་ཚད་ལས་བརྒལ་དགོས་པའི་གནད་དོན་དེ་ལྷགས་
ཡོད་ལ། ཕྱི་ཕྱོགས་ཀྱི་སྒྱུ་རྩལ་ཉམས་འགྱུར་དང་གསར་རྩོམ་བྱེད་ཐབས། མི་
རིགས་གཞན་གྱི་རྩོམ་རིག་སྒྱུ་རྩལ་གྱི་རྣམ་པ་དང་མཚོན་ཚུལ་ སོགས་ཇི་ལྟར་
བྱས་ཏེ་མི་རིགས་རང་ཉིད་ཀྱི་སྲོལ་རྒྱུན་གྱི་རྩོམ་ཡིག་འབྲི་ཐབས་དང་འབྲེལ་
འདྲིས་བྱས་ཏེ་ལམ་གསར་པའི་ཐོག་ཇི་འདྲ་བྱས་ཏེ་བསྐྱོད་དགོས་པའི་གནད་
དོན་དེ་ཉེ་ལམ་ང་ཚོའི་མིག་མདུན་དུ་མངོན་གསལ་དོད་པོ་ཞིག་གནས་ཡོད་པ་
རེད། ཉེ་ལམ་གནད་དོན་དེའི་ཐད་ལ་ངོས་འཛིན་གཅིག་གྱུར་ཞིག་མེད་ཅིང་
འདོད་ཚུལ་མི་འདྲ་བ་རེ་ཡོད་རྐྱེན་རྩོམ་རིག་སྒྱུ་རྩལ་གྱི་ནང་དུ་ཡང་གནད་དོན་
དེ་ཤིན་ཏུ་གསལ་པོ་ཞིག་མངོན་ཐུབ། རྩོམ་པ་པོ་འགའ་རེས་ཀྱིས་རྩོམ་ཡིག་
འབྲི་ལུགས་ཀྱི་ཐད་སྔར་སྲོལ་ཉམས་པ་གཏན་ནས་མེད་པར་རྒྱུན་ཁོ་ན་བཟུང་
བའི་འདོད་ཚུལ་འཛིན་ཞིང་དེ་ནི་འགུལ་བསྐྱོད་བྱེད་མི་འོས་པ་ཞིག་ཏུ་རྩིས་པ་
དང་སྤྱི་ཚོགས་ནང་དུ་ཐོན་པའི་བྱ་དངོས་གསར་པ་དང་། གསར་གཏོད་ཀྱི་
498



རང་བཞིན་ལྡན་པའི་རྩོམ་རིག་དང༌། ཕུལ་བྱུང་གི་རྩོམ་སྲོལ་སོགས་ཁས་ལེན་
མི་བྱེད་ལ། ལོ་རབས་བརྒྱད་ཅུ་པའི་དེ་རིང་ཡང་ལོ་རབས་ལྔ་བཅུའི་སྒྲུང་དང་།
ལོ་རབས་ལྔ་བཅུའི་སྒྱུ་རྩལ་གྱི་ཐབས་ཤེས་སྤྱད་དེ་རྩོམ་ཡིག་ཅིག་འབྲི་ནའང་
དུས་རབས་ཀྱི་སྙིང་སྟོབས་དང་། མི་རྣམས་ཀྱི་བསམ་པའི་དགོས་མཁོ་བསྐོང་
ཐུབ་རྒྱུའི་འདོད་ཚུལ་འཛིན་ཞིང་སྒྱུ་རྩལ་གྱི་འཆིང་རྒྱ་དེ་ལས་གྲོལ་མི་ཐུབ་པ་
དང༌། རྩོམ་པ་པོ་ཁག་གཅིག་གིས་རང་ཉིད་ལ་ཕྱི་ཕྱོགས་ཀྱི་རིག་གནས་དང་མི་
རིགས་གཞན་གྱི་རྩོམ་རིག་སྒྱུ་རྩལ་གྱི་ཉམས་འགྱུར་ལ་རྒྱུས་མངའ་ཕྲན་བུ་ཡོད་
པ་མ་ཟད། ཤུགས་རྐྱེན་ངེས་ཅན་ཞིག་ཡོད་རྐྱེན་མི་རིགས་རང་ཉིད་ཀྱི་སྲོལ་
རྒྱུན་གྱི་རྩོམ་རིག་སྒྱུ་རྩལ་གྱི་ཉམས་འགྱུར་མཚོན་ཐུབ་མིན་ལ་བསམ་གཞིགས་
མི་བྱེད་པ་དང་ད་དུང་ཚད་གཞི་ངེས་ཅན་ཞིག་གི་ཐོག་ནས་དེར་ག ཚིགས་
མཐོང་མི་བྱེད་པས་དུས་རྒྱུན་དུ་མི་རིགས་གཞན་གྱི་རྩོམ་རིག་སྒྱུ་རྩལ་གྱི་ཉམས་
འགྱུར་ལ་ལད་ཟློས་དང་འདྲ་བཤུས་ཨུ་ཚུགས་ཀྱིས་ཚུར་ལེན་པའི་སྣང་ཚུལ་དེ་
ཡང་ལྷགས་ཡོད་པ་རེད། དེར་བརྟེན་ང་ཚོས་རང་ལུགས་ཀྱི་ལེགས་ཆ་རྣམས་
རྒྱུན་བཟུང་དགོས་ལ་མི་རིགས་གཞན་གྱི་སྒྱུ་རྩལ་གྱི་ཉམས་འགྱུར་དང་མཚོན་
ཚུལ་སོགས་ང་ཚོར་མཁོ་བའམ་འཕྲོད་པ་དང་ཡར་ཐོན་གྱི་རིགས་པའི་གཞུང་
ལུགས་སོགས་ཚུར་བླངས་ཏེ་རང་རིགས་སུ་འགྱུར་བར་བྱེད་དགོས་པ་རེད།
མདོར་ན་དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་ནང་དུ་སྲོལ་
རྒྱུན་གྱི་མི་རིགས་རང་ཉིད་ཀྱི་རིག་གནས་དང་ཕྱི་ཕྱོགས་ཀྱི་རིག་གནས། དེང་
རབས་ཅན་གྱི་འདུ་ཤེས་དང་སྣ་མང་ཅན་ཟུང་དུ་འབྲེལ་བར་བྱ་རྒྱུའི་གནད་དོན་
དེ་ཐག་གཅོད་ལེགས་པོ་ཞིག་བྱུང་མེད་ལ་རྩོམ་རིག་སྒྱུ་རྩལ་གྱི་སྤུས་ཚད་གོང་
མཐོར་བཏང་སྟེ་ཆུ་ཚད་གསར་པ་ཞིག་གི་ཐོག་ཏུ་བསྐྱོད་རྒྱུར་ཡང་ཤུགས་རྐྱེན་
ངེས་ཅན་ཞིག་ཡོད་པ་རེད། །
4. དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་འཕེལ་
499



རྒྱས་ནང་རྩོམ་ཡིག་ཆེས་མང་མོད་རྩོམ་ཡིག་གི་དགེ་སྐྱོན་ཚད་འཇལ་ལམ་སྐྱོན་
ཡོན་བརྗོད་རྒྱུ་དེ་མི་འདང་བ་དང༌། རྩོམ་ཡིག་དེ་དག་གི་རིན་ཐང་ལ་དགོས་
ངེས་ཀྱི་མཚམས་སྦྱོར་དང་གདེང་འཇོག་བྱེད་མི་ཐུབ་པའི་གནད་དོན་ལྷགས་
ཡོད། རྩོམ་རིག་གསར་རྩོམ་གྱི་ཉམས་མྱོང་ཕྱོགས་བསྡོམས་དང་རྩོམ་པ་པོས་
རྩོམ་ཡིག་གསར་རྩོམ་བྱ་རྒྱུར་སྐུལ་འདེད་དང་རྩོམ་རིག་གི་བྱ་གཞག་དེ་ཡར་
ངོའི་ཟླ་བཞིན་འཕེལ་རྒྱས་འགྲོ་བ་དང་ཕུན་སུམ་ཇེ་ཚོགས་སུ་གཏོང་རྒྱུར་རྩོམ་
རིག་ལ་སྐྱོན་ཡོན་བརྗོད་རྒྱུ་ནི་མེད་དུ་མི་རུང་བའི་གལ་ཆེའི་རིག་པ་ཞིག་ཡིན་པ་
དང༌། རྩོམ་རིག་ལ་དཔྱད་བརྗོད་བྱ་ཡུལ་གཙོ་བོ་ནི་རྩོམ་རིག་གི་སྣང་ཚུལ་དང་
རྩོམ་ཡིག་ཡིན་པ་དང་། རྩོམ་ཡིག་གི་ཁྱད་ཆོས་དང་ཆོས་ཉིད་ལ་གཞིགས་ཏེ་
ལས་འགུལ་སྤེལ་བའི་ཚན་རིག་ཅིག་ཡིན་ཞིང་། དེས་རྩོམ་རིག་གི་རྩོམ་ཡིག་
ནང་གི་མཛེས་སྡུག་དང་ལེགས་ཞན་འཚོལ་ཞིབ་དང་གསལ་སྟོན་བྱས་ནས་རྩོམ་
རིག་གསར་རྩོམ་ལ་མཛུབ་ཁྲིད་དང་སྐུལ་འདེད་ཀྱིས་ཕུན་སུམ་ཇེ་ཚོགས་སུ་
གཏོང་ཐུབ་པ་ཡང༌། རྒྱ་ཆེའི་ཀློག་པ་པོ་རྣམས་ཀྱི་རྩོམ་ཡིག་བལྟ་ཀློག་དང་
དཔྱད་ཞིབ་བྱ་རྒྱུའི་ནུས་པ་གོང་མཐོར་ཡང་གཏོང་ཐུབ་ཀྱི་རེད། རྩོམ་རིག་གི་
དགེ་སྐྱོན་ཚད་འཇལ་བྱེད་པའི་ཚེ་བསྔགས་བརྗོད་ཁོ་ནར་ངེས་པ་ཞིག་མ་ཡིན་
པར་སྐྱོན་ཆ་དང་ནོར་འཁྲུལ་སོགས་ཀྱང་ཐེ་ཚོམ་མེད་པར་བརྗོད་དགོས་པ་སྟེ།
ཚན་རིག་དང་མཐུན་པའི་སྒོ་ནས་ལེགས་པར་བསྔགས་བརྗོད་དང་ནོར་འཁྲུལ་
ལ་སྐྱོན་བརྗོད་བྱེད་དགོས་པ་ལས་རྩ་དོན་གང་ཡང་མེད་པར་བཏང་སྙོམས་ངང་
ཡོངས་རྫོགས་ལ་བསྔགས་བརྗོད་བྱེད་པ་དེ་ནི་ཐ་ཤལ་བའི་འུད་བསྟོད་བྱེད་པ་ཁོ་
ནར་ཟད་རྐྱེན་དཔྱད་གཏམ་བརྗོད་སྐབས་དགག་སྒྲུབ་ཀྱི་ལྟ་ཚུལ་ཞིག་བཟུང་
དགོས་པ་དེ་ཡིན། འོན་ཏེ་དུས་སྐབས་གསར་པའི་རྩོམ་རིག་སྒྱུ་རྩལ་གྱི་ནང་དུ་
རྩོམ་ཡིག་གི་དགེ་སྐྱོན་ཚད་འཇལ་བྱས་པའི་རྩོམ་ཡིག་ཉུང་དྲགས་ཤིང་རྩོམ་
རིག་གསར་རྩོམ་འཕེལ་རྒྱས་འགྲོ་བའི་དགོས་མཁོ་དང་རྗེས་ཟིན་མི་ཐུབ་པ་སྟེ།
500



གཅིག་ནས་ཁྱོན་ཡོངས་ཀྱི་རང་བཞིན་ལྡན་པའི་རྩོམ་ཡིག་ཉུང་དྲགས་པ་དང་།
གཉིས་ནས་རྩོམ་ཡིག་འགའ་རེ་ཡོད་པ་དེ་དག་ཀྱང་ཞིབ་ཕྲའི་གདེང་འཇོག་བྱས་
མེད་པ་མ་ཟད། སྤྱིའི་ཕྱོགས་ལྷུང་ནི་བསྔགས་བརྗོད་ཁོ་ནར་ངེས་ཤིང་རྩོམ་
ཡིག་དེ་ཚོར་ཞན་ཆ་འགའ་རེས་མངོན་གསལ་དོད་པོ་ཞིག་ཡོད་རུང་སྔོག་འདོན་
དང་སྐྱོན་བརྗོད་བྱེད་མི་ཐུབ་པ། གསུམ་ནས་རྩོམ་ཡིག་དེ་དག་གི་ཉམས་
འགྱུར་རམ་རིན་ཐང་ལ་གཟིགས་ཞིབ་མི་བྱེད་པར་རྩོམ་པ་པོའི་མཚན་སྙན་
གྲགས་གང་ཡོད་མེད་ལ་བསམ་གཞིགས་བྱེད་པའི་ཕྱོགས་ལྷུང་ཡང་གནས་ཡོད།
དེ་ལྟར་སྐྱོན་ཡོན་བརྗོད་མཁན་སུ་འདྲ་ཞིག་ཡིན་རུང་དེའི་རྩ་བའི་ལས་འགན་
ནི་རྩོམ་རིག་གི་བྱ་གཞག་ཡར་རྒྱས་གོང་འཕེལ་ གཏོང་བ་དང་ཕུན་སུམ་ཇེ་
ཚོགས་སུ་འགྲོ་རྒྱུར་བསྐུལ་འདེད་བྱ་རྒྱུ་དང་། རྩོམ་པ་པོའི་ཕུལ་བྱུང་གི་རྩོམ་
ཡིག་ལེགས་པ་དང་ཅུང་ལེགས་པའི་གསར་བསྐྲུན་གྱི་གྲུབ་འབྲས་མཐོང་ཐུབ་པ་
མ་ཟད། མི་འདང་བའི་ཕྱོགས་ཀྱང་ཐེ་ཚོམ་མེད་པར་དམིགས་སྟོན་བྱས་ཏེ་ཁོ་
ཚོས་རྩོམ་རིག་གསར་རྩོམ་བྱ་རྒྱུར་སྐུལ་ལྕག་དང་དཔའ་སྟོབས་སྐྱེ་རུ་འཇུག་རྒྱུ་
ནི་སྐྱོན་ཡོན་བརྗོད་མཁན་རྣམས་ལ་འཁྲི་བའི་གཡོལ་ ཐབས་མེད་ པའི་ ལས་
འགན་ཞིག་ཡིན་ལ། དམིགས་ཡུལ་ཡང་དེ་ལྟར་ཞིག་ཡོད་དགོས་པ་རེད། །
5. ཉེ་ལམ་རྩོམ་རིག་གསར་རྩོམ་བྱེད་པའི་ནང་དུ་དོ་སྣང་བྱེད་དགོས་
པའི་ཕྱོགས་ལྷུང་ཞིག་ཡོད་པ་སྟེ། རྩོམ་པ་པོ་འགའ་རེའི་རྩོམ་ཡིག་ནང་ད་ལྟའི་
འཚོ་བའི་ནང་གནས་པའི་འགལ་བ་དང་འགལ་རྐྱེན་སོགས་ལས་ཟུར་བྱོལ་བྱེད་
པ་དང༌། དུས་རབས་ཀྱི་རྣམ་ཚུལ་ལས་ཁ་བྲལ་ཞིང་འགལ་བ་དེ་དག་གི་དངོས་
གཞི་རྩོམ་འབྲི་བྱ་རྒྱུར་ཚད་ངེས་ཅན་ཞིག་གི་ཐོག་ནས་གཡོལ་ཐབས་བྱེད་པའི་
སྣང་ཚུལ་དེ་ཡོད། རྩོམ་པ་པོ་འགའ་རེས་རང་སོར་རྒྱུས་མངའ་དེ་ཙམ་མེད་
པའི་གནའ་རབས་ཀྱི་ལོ་རྒྱུས་ཀྱི་ཤུལ་རྙིང་ནང་ནས་སྒྲུང་འགའ་རེ་འཚལ་ཏེ་
རྩོམ་འབྲི་བྱེད་ཀྱི་ཡོད་པ་རེད། ལོ་རྒྱུས་ཐོག་གི་གནད་དོན་རྩོམ་འབྲི་བྱེད་
501



དགོས་ངེས་ཤིག་ཡིན་པ་མ་ཟད། མི་རིགས་གང་ཞིག་ལ་མཚོན་ནའང་དེ་ནི་
རྩོམ་རིག་སྒྱུ་རྩལ་འཕེལ་རྒྱས་འགྲོ་བའི་རིན་བྲལ་གྱི་གཏེར་མཛོད་ལྟ་བུ་ཞིག་
ཡིན། འོན་ཀྱང་ལོ་རྒྱུས་ཀྱི་བརྗོད་གཞི་རྩོམ་འབྲི་བྱ་རྒྱུར་གཅིག་ནས་ལོ་རྒྱུས་ཀྱི་
དཔྱད་གཞིའི་ཡིག་རིགས་ཕུན་སུམ་ཚོགས་པོ་ཞིག་ཡོད་དགོས་ལ། རང་ངོས་
ལའང་ལོ་རྒྱུས་ཀྱི་ཤེས་ཡོན་ཕུན་སུམ་ཚོགས་པོ་ཡོད་དགོས་པ་ཞིག་ཡིན། དེ་
འདྲ་ཞིག་མ་བྱུང་ན་ཆེས་ཕུལ་བྱུང་གི་རྩོམ་ཡིག་ཅིག་ལེགས་གྲུབ་ཡོང་རྒྱུ་དེ་ནི་
ཆེས་དཀའ་ངལ་ཆེ་བའི་གནད་ཅིག་ཡིན། ད་ལམ་གྱི་གནད་དོན་ནི་རྩོམ་པ་པོ་
འགའ་རེས་ཀྱིས་ད་ལྟའི་འཚོ་བའི་ནང་གི་འགལ་བའི་དངོས་གཞི་རྩོམ་འབྲི་བྱེད་
མི་ཕོད་པར་བརྟེན་གཞི་ནས་ལོ་རྒྱུས་ཀྱི་ཤུལ་རྙིང་ནང་ནས་སྒྲུང་འགའ་རེ་
འཚོལ་ཞིབ་བྱས་ཏེ་རྩོམ་འབྲི་བྱེད་ཀྱི་ཡོད་པ་དེ་ཡིན་ལ། ཕྱོགས་གཞན་ཞིག་ནི་
དུས་སྐབས་གསར་པའི་རྩོམ་རིག་སྒྱུ་རྩལ་གྱི་ནང་འགའ་རེས་སྟབས་བདེ་ཞིང་
འགྲོ་བདེ་བའི་མགྱོགས་ལམ་ཞིག་བཙལ་ཏེ་རྩོམ་ཡིག་མང་པོར་དམངས་ཁྲོད་ཀྱི་
གཏམ་རྒྱུད་ཅེས་པའི་ཁ་བྱང་ཞིག་བཀལ་ཏེ་རྩོམ་འབྲི་བྱ་བའི་སྣང་ཚུལ་དེ་ཡོད་
རྐྱེན་མི་མང་པོས་བོད་རིགས་ཀྱི་རྩོམ་རིག་སྒྱུ་རྩལ་གྱི་ནང་ཕལ་ཆེ་བ་ནི་རི་བོང་
དང་སེང་གེ རྒྱལ་པོ་དང་བཙུན་མོ། ཡང་མིན་ན་མངའ་བདག་དང་བྲན་
གཡོག་རེད་ཅེས་གླེང་མོལ་བྱེད་ཀྱི་ཡོད་པ་དེས་ཀྱང་ད་ཡོད་ཀྱི་འཚོ་བའི་བརྗོད་
གཞི་ལྡན་པའི་རྩོམ་ཡིག་ཉུང་དྲགས་པ་དེ་གསལ་སྟོན་བྱེད་ཀྱི་ཡོད། འོན་ཀྱང་
དམངས་ཁྲོད་ཀྱི་གཏམ་རྒྱུད་འབྲི་མི་དགོས་པ་ཞིག་ཡིན་ཞེས་ཞུས་པ་མ་ཡིན།
གནད་དོན་ནི་ཉེ་ལམ་ གྱི་ སྤྱི་ཚོགས་འགྱུར་བའི་ ཕྱོགས་དང་། དུས་རབས་
འདིའི་ནང་གི་མི་རྣམས་ཀྱི་དགའ་སྣང་དང་སྐྱོ་སྤྲོ། སྙིང་ཁོང་གི་འབོད་སྒྲ་དང་
འདུན་པ། བསམ་པའི་དགོས་མཁོ། སྤྱི་ཚོགས་རིང་ལུགས་ཀྱི་དེང་རབས་
ཅན་བཞི་འཛུགས་སྐྲུན་བྱེད་པའི་དུས་རབས་གསར་པའི་ནང་དུ་ཡང་དཔོན་
ཉམས་རིང་ལུགས་དང༌། བཀས་བཀོད་རྒྱུད་འཛིན་གྱི་སྲིད་དབང་སྒེར་གཅོད་
502



བྱེད་པའི་ལྷག་འཕྲོ། ཁྱད་དབང་གི་བསམ་བློ་རེངས་པོར་འགྱུར་བའི་སྣང་ཚུལ།
རྙིང་ཞེན་གུ་དོག་གི་བསམ་པའི་ཤུགས་རྐྱེན་གྱི་འགལ་རྐྱེན་སོགས་རྩོམ་པ་པོས་
བློ་ཁོག་ཆེན་པོས་འགལ་ རྐྱེན་དེ་དག་གི་དངོས་གཞི་རྩོམ་འབྲི་བྱེད་རྒྱུ་ཉུང་
དྲགས་པ་དེ་ཡིན། དེ་ལྟར་འཚོ་བ་དངོས་ཀྱི་ནང་གནས་པའི་འགལ་བའི་
དངོས་གཞི་ལས་ཟུར་བྱོལ་བྱེད་པའི་སྣང་ཚུལ་དེ་ནི་ཡང་མི་དག་པའི་ཕྱོགས་ལྷུང་
ཞིག་ཡིན། བློ་མཐུན་འགའ་རེས་སྣང་ཚུལ་དེ་རིགས་ཐོན་པའི་རྒྱུ་རྐྱེན་ནི་
སྟབས་བདེའི་ངང་ཕྱི་རྐྱེན་ལ་ཁ་དཀྲི་བྱས་ཤིང་། ད་ལྟའི་རྩོམ་པ་པོ་རྣམས་འཚོ་
བ་དངོས་ལ་ཟབ་འཇུག་བྱེད་མི་ཕོད་པ་དང་། གལ་སྲིད་འཚོ་བ་དངོས་ལ་ཟབ་
འཇུག་བྱས་ཏེ་རྩོམ་ཡིག་ཅིག་འབྲི་ན་རྩོམ་པ་པོས་རྩོམ་ཡིག་དེ་བཏོན་མི་ནུས་
ཞེས་བཤད་སྲོལ་ཡོད་པ་དེ་ནི་ཕྱོགས་རེ་བའི་ལྟ་ཚུལ་ཙམ་དུ་མ་ཟད། དངོས་
འབྲེལ་རྩོམ་རྩལ་ཡོད་པའི་རྩོམ་པ་པོ་ཞིག་ལ་མཚོན་ན་འཚོ་བ་དངོས་ལ་ལྷག་
བསམ་རྣམ་དག་དང༌། བདེན་དོན་འཚོལ་ ཞིབ། དུས་རབས་ དང་ མང་
ཚོགས་ལ་ཡིད་ཆེས་བྱེད་པ་མ་ཟད། རང་ཉིད་ལ་ཡང་ཡིད་ཆེས་ཡོད་ རྐྱེན་
དོགས་འཆར་དང་དངངས་འཕྲོ་ཡི་ནང་དུ་གནས་མི་སྲིད། ང་ཚོའི་ཏང་དང་
རྒྱལ་ཁབ་ཀྱི་འགོ་ཁྲིད་བློ་མཐུན་གྱིས་རྩོམ་རིག་སྒྱུ་རྩལ་གྱི་བསམ་བློའི་མཛུབ་
ཁྲིད་ཐད་ལ་རྩོམ་པ་པོས་འཚོ་བའི་ནང་གནས་པའི་འགལ་བའི་དངོས་གཞི་རྩོམ་
འབྲི་མི་བྱེད་ཅེས་པའི་རེ་འདུན་དང་ལྟ་ཚུལ་གཏན་ནས་བཏོན་ཡོད་པ་མ་རེད།
ཚང་མས་རྩོམ་ཡིག་འབྲི་ཐབས་ལེགས་པོ་ཞིག་གི་ཐོག་ནས་རྩོམ་འབྲི་བྱ་
རྒྱུའི་རེ་འདུན་བཏོན་གནང་བ་སྟེ། རྩོམ་ཡིག་དེས་མི་རྣམས་ཀྱི་དཔའ་ངར་ལ་
བསྐུལ་སློང་བྱེད་ཐུབ་པ་དང་། སྙིང་སྟོབས་འཕེལ་ཐུབ་པ། མི་རྣམས་ཀྱི་
བསམ་པའི་ཡུལ་ཁམས་དང་ཀུན་སྤྱོད་མཐོར་འདེགས་དང༌། བསམ་པའི་འཚོ་
བ་ཕུན་སུམ་ཚོགས་སུ་བཏང་སྟེ་ཁོ་ཚོ་ལུས་སེམས་གཉིས་བདེ་ཡོང་བར་ཡར་
སྐུལ་བྱེད་ཐུབ་རྒྱུའི་རེ་འདུན་བཏོན་ཡོད་པ་དེ་དག་ནི་ཡང་དག་པ་ཞིག་ཡིན། །
503



6. དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་འཕེལ་རྒྱས་
ཀྱི་མདུན་ལམ་ལ་རྒྱང་བལྟས་ཤིག་བྱས་ཚེ་དེ་ནི་སྤྲོ་སྣང་སྐྱེ་འོས་པ་ཞིག་དང་མ་
འོངས་པར་རྩོམ་ཡིག་གི་སྤུས་ཚད་གོང་མཐོར་དང་འཕེལ་རྒྱས་དེ་བས་ཆེ་བ་
ཞིག་ཡོང་རྒྱུར་ཐེ་ཚོམ་བྱེད་མི་དགོས་པ་དང༌། ཉེ་ལམ་རྩོམ་རིག་སྒྱུ་རྩལ་འཕེལ་
རྒྱས་ཆེ་ཆེར་འགྲོ་རྒྱུར་ཕན་ཡོད་ཀྱི་ཆ་རྐྱེན་ངེས་ཅན་ཞིག་ལྡན་ཡོད། གཅིག་
ནས་ཆབ་སྲིད་དང་རྩོམ་རིག་གི་འབྲེལ་བའི་ ཐད་ཀྱི་གནད་དོན་ཐག་གཅོད་
ལེགས་པོ་ཞིག་བྱུང་ཡོད་པ་སྟེ། ཀྲུང་དབྱང་གིས་རྩོམ་རིག་སྒྱུ་རྩལ་ གྱིས་ཆབ་
སྲིད་ལ་ཞབས་འདེགས་ཞུ་དགོས་པའི་འབོད་ཚིག་དེར་བསྒྱུར་བཅོས་གནང་སྟེ་
རྩོམ་རིག་སྒྱུ་རྩལ་གྱིས་མི་དམངས་ལ་ཞབས་འདེགས་དང་སྤྱི་ཚོགས་རིང་ལུགས་
ལ་ཞབས་འདེགས་ཞུ་དགོས་པའི་འབོད་སྐུལ་གནང་ཞིང༌། དེ་ནི་རྩོམ་རིག་སྒྱུ་
རྩལ་གྱི་བསམ་བློའི་མཛུབ་ཁྲིད་ཀྱི་ཐད་གལ་ཆེའི་འགྱུར་ལྡོག་ཆེན་པོ་ཞིག་ཕྱིན་
ཡོད། དེར་བརྟེན་རྩོམ་རིག་སྒྱུ་རྩལ་གྱི་འཕེལ་རྒྱས་ལ་ཡངས་ཤིང་རྒྱ་ཆེ་བའི་
འགྲོ་ལམ་ཞིག་གསར་གཏོད་གནང་ཡོད་པ་དང༌། གཉིས་ནས་མི་རིགས་རང་
ཉིད་ཀྱི་རྩོམ་པ་པོའི་དཔུང་ཁག་སྟོབས་ལྡན་ཞིག་ཀྱག་ཀྱོག་གི་འགྲོ་ལམ་བརྒྱུད་
དེ་ཉིན་བཞིན་འཚར་ལོངས་ཡོང་བཞིན་ཡོད་པས་མ་འོངས་པར་དུས་སྐབས་
གསར་པའི་བོད་རིགས་ཀྱི་རྩོམ་རིག་སྒྱུ་རྩལ་དེ་ཇེ་རྒྱས་ཕུན་སུམ་ཚོགས་པའི་
རྣམ་པ་བཟང་པོ་ཞིག་ཐོན་ཐུབ་རྒྱུར་གདོན་མི་ཟའོ། །གོང་དུ་དུས་སྐབས་
གསར་པའི་བོད་རིགས་ཀྱི་རྩོམ་རིག་སྒྱུ་རྩལ་གྱི་འཕེལ་ཕྱོགས་དང་ཁྱད་ཆོས།
ཞན་ཆ་དང་བཀག་རྒྱ། ཉེ་ལམ་རྩོམ་རིག་གསར་རྩོམ་བྱེད་པའི་ནང་ང་ཚོའི་
མདུན་དུ་ལྷགས་པའི་གནད་དོན་སྐོར་ལ་དཔྱད་པ་རགས་ཙམ་བྱས་ཁུལ་ཡིན་
པས་རྒྱ་ཆེའི་གཟིགས་པ་པོ་དང་ལྷག་པར་བོད་རིགས་ཀྱི་རྩོམ་རིག་སྒྱུ་རྩལ་ལ་
ཞིབ་འཇུག་བྱེད་མཁན་རྣམས་ཀྱིས་དཔྱད་བརྗོད་འདིའི་ནང་འགལ་འཛོལ་
ཡོད་རིགས་ལ་སློབ་སྟོན་ཡོ་བསྲང་གནང་རྒྱུའི་རེ་འདུན་ཞུ་བ་ལགས་སོ། །
504



མཆན་འགྲེལ།
Dཀའོ་ཨེར་ཅིའི་གསུང་རྩོམ་《རྩོམ་རིག་སྐོར་གླེང་བ་》ཞེས་པ་ཤོག་གྲངས་316 -
317བར་གསལ། མི་དམངས་རྩོམ་རིག་དཔེ་སྐྲུན་ཁང་ནས1978ལོར་པར་སྐྲུན་བྱས། །
2 ཧེ་ ཀོར་ གྱི་ གསུང་རྩོམ་《མཛེས་ རྩལ་ རིག་ པ་》ཞེས་ པ་ དེབ་ དང་ པོའི་ ཤོག་
གྲངས་50ལ་གསལ། །
(3ཡུས་ཀོ་ཡི་གསུང་རྩོམ་《གནའ་རྩོམ་གྱི་རིག་པའི་གཞུང་ལུགས་》ཞེས་པ་དེབ་གསུམ་
པའི་ཤོག་གྲངས98ལ་གསལ།
(4)ལུའུ་ཞུན་གྱི་《རྩོམ་ཡིག་འདེམས་བསྡུས་》ཞེས་པ་ཤོག་གྲངས་152ལ་གསལ།
གལ།
(《ཀྲུང་གོའི་བོད་ཀྱི་ཤེས་རིག་》1988ལོའི་དུས་དེབ་གཉིས་པའི་ཐོག་འཁོད།)
505



དུས་སྐབས་གསར་པའི་རྒྱལ་ཡོངས་གྲངས་ཉུང་
མི་རིགས་ཀྱི་རྩོམ་རིག་སྒྱུ་རྩལ་འཕེལ་
རྒྱས་ཀྱི་གྲུབ་འབྲས་ལས་བོད་ཀྱི་
རྩོམ་རིག་འཕེལ་ཚུལ་ལ་ལྟ་བ། །
སྤྱི་ལོ་1986ལོའི་ཟླ་9ཚེས་23ཉིན་ཀྲུང་གོའི་རྩོམ་པ་པོའི་མཐུན་ཚོགས་
ཀྱིས་རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གསར་རྩོམ་བྱེད་པའི་
ཚོགས་ཆེན་ཐེངས་གཉིས་པ་པེ་ཅིན་དུ་སྐོང་ཚོགས་བྱས་པ་དང༌། རྒྱལ་ཡོངས་
གྲངས་ཉུང་མི་ རིགས་55ནང་ནས་མི་ རིགས་52ཀྱི་ལོ་ན་རྒན་ དར་ གཞོན་
གསུམ་གྱི་རྩོམ་པ་པོ་དང༌། སྙན་ངག་མཁན། དཔྱད་གཏམ་མཁན་བཅས་ཀྱི་
འཐུས་མི་དང༌། རྒྱ་རིགས་ཀྱི་རྩོམ་པ་པོ་དང༌། དཔྱད་གཏམ་མཁན། ཡིག་
བསྒྱུར་པ་མཁས་ཅན་བཅས་ཁག་གཅིག་ཀྱང་ཡོད་པ་མ་ཟད། ཞིང་ཆེན་དང་
རང་སྐྱོང་ལྗོངས་ཁག་གི་དྲིལ་བསྒྲགས་པུའུ་དང་མི་རིགས་དོན་བྱེད་ཨུ་ཡོན་ལྷན་
ཁང་ གི་ འགན་ འཁུར་ བློ་ མཐུན་ བཅས་ ཁྱོན་ བསྡོམས་ འཐུས་ མི་ མི་
གྲངས་300ཞུགས་ཡོད་པའི་ནང་བོད་ཀྱི་འཐུས་མི་མི་གྲངས་11ཡོད་པ་རེད།
ཐེངས་འདིའི་ཚོགས་འདུའི་དམིགས་ཡུལ་ནི་ལོ་དྲུག་ཙམ་གྱི་ནང་དུ་གྲངས་ཉུང་
མི་རིགས་རྩོམ་ རིག་ སྒྱུ་རྩལ་ གྱི་ གྲུབ་ འབྲས་ དང་ ཞན་ ཆ་ སོགས་ ལ་ ཕྱོགས་
བསྡོམས་དང་ཕྱི་མིག་ལྟ་བ། གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་ད་
ཡོད་གནས་ཚུལ་དང་འཕེལ་རྒྱས། གྲངས་ཉུང་མི་རིགས་ཀྱི་རྩོམ་རིག་གསར་
506



རྩོམ་བྱེད་པའི་ནང་ང་ཚོའི་མདུན་དུ་ལྷག་པའི་གནད་དོན་དང༌། རྩོམ་རིག་སྒྱུ་
རྩལ་གྱི་མི་སྣ་གསར་པ་གསོ་སྐྱོང་བྱེད་རྒྱུ་བཅས་ཀྱི་གནད་དོན་ལ་ཞིབ་འཇུག་
དང་གྲོས་བསྡུར་གྱིས་མི་རིགས་ཕན་ཚུན་དབར་ལ་ཉམས་མྱོང་སྤེལ་རེས་བྱེད་རྒྱུ་
བཅས་རེད། སྐབས་དེར་ཁོ་བོ་ཡང་བོད་ཀྱི་རྩོམ་པ་པོའི་འཐུས་མིའི་གྲས་སུ་
ཚོགས་འདུར་ཞུགས་རྒྱུའི་གོ་སྐབས་ཐོབ་པ་དང་རང་ཉིད་ལ་འཆར་སྣང་འགའ་
ཞིག་བྱུང་བ་ལས་འདིར་ དུས་སྐབས་ གསར་ པའི་རྒྱལ་ཡོངས་གྲངས་ཉུང་མི་
རིགས་ཀྱི་རྩོམ་རིག་སྒྱུ་རྩལ་གྱི་གྲུབ་འབྲས་དང་བོད་རིགས་ཀྱི་རྩོམ་རིག་སྒྱུ་རྩལ་
གྱི་འཕེལ་རྒྱས་དང་དེའི་གནད་དོན་འགའ་ཞིག་ལ་དཔྱད་བསྡུར་རགས་ཙམ་
བྱས་ཁུལ་དང་ཞར་བྱུང་བོད་རིགས་ཀྱི་རྩོམ་རིག་སྒྱུ་རྩལ་གྱི་འཕེལ་རྒྱས་དང་སྤུས་
ཚད་གོང་མཐོར་གཏོང་རྒྱུར་སྨན་པའི་ལྷག་བསམ་གྱིས་ཀུན་ནས་བསླང་བའི་ལྟ་
ཚུལ་འགའ་ཞིག་གླེང་བ་ལགས་སོ། །
དང་པོ། རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་
གསར་རྩོམ་གྱི་ད་ལྟའི་གྲུབ་འབྲས་དང་འཕེལ་རྒྱས་སྐོར། །
ཁྱོན་ཡོངས་ནས་བལྟས་ན་རང་རྒྱལ་གྲངས་ཉུང་མི་རིགས་ཀྱི་རྩོམ་རིག་
བྱ་གཞག་དེ་འཕེལ་རྒྱས་ཆེས་མགྱོགས་ལ་གྲུབ་འབྲས་ཀྱང་ཆེན་པོ་ཐོབ་ཡོད།
རྩོམ་རིག་གསར་རྩོམ་བྱས་པའི་རྣམ་གྲངས་མང་ ལ་ སྤུས་ཚད་མཐོ་བ་དང་།
བརྗོད་གཞི་རྒྱ་ཆེ་ལ་ཕུན་སུམ་ཚོགས་པ། ཁྱད་ཆོས་སྣ་ཚོགས་ལྡན་པ། རྩོམ་པ་
པོའི་དཔུང་ཁག་རྒྱ་ཆེ་ལ་རྩོམ་རྩལ་གྱི་བྱང་ཚད་མགྱོགས་པ་བཅས་ཀྱི་རྣམ་པ་
བཟང་པོ་ནི་ལོ་རྒྱུས་ཀྱི་དུས་བབ་གང་ཞིག་གི་ཚད་ལས་བརྒལ་ཡོད། ལྷག་པར་
མི་རྣམས་དགའ་སྤྲོ་སྐྱེ་འོས་པ་ཞིག་ནི་དེ་སྔོན་མི་རིགས་འགའ་ཞིག་ལ་ཁ་རྒྱུན་གྱི་
རྩོམ་རིག་ཙམ་ལས་མེད་པའི་ལོ་རྒྱུས་དེ་མཇུག་བསྒྲིལ་བ་དང་། རྒྱལ་ཡོངས་ཀྱི་
གྲངས་ཉུང་མི་རིགས་55ནང་ནས་མི་རིགས་48ལ་མི་རིགས་རང་ཉིད་ཀྱི་རྩོམ་
507



པ་པོ་ཡོད་པ་དེ་དག་གི་ཁྲོད་དུ་རྩོམ་རིག་གི་སྐྱོན་ཡོན་བརྗོད་རྒྱུ་དང་རྩོམ་རིག་
གི་རིགས་པའི་གཞུང་ལུགས་ལ་ཞིབ་འཇུག་བྱེད་རྒྱུའི་ཐད་ཆུ་ཚད་མི་འདྲ་བའི་
གོང་འཕེལ་ཕྱིན་ཡོད་པ་དང་། མི་རིགས་རང་ཉིད་ཀྱི་ཡི་གེའི་ཐོག་ནས་རྩོམ་
ཡིག་འབྲི་མཁན་རྩོམ་པ་པོ་རིམ་བཞིན་མང་དུ་ཕྱིན་ཡོད་པ། མི་རིགས་མི་ཉུང་
བ་ཞིག་ལ་མི་རིགས་རང་ཉིད་ཀྱི་རྩོམ་པ་པོའི་དཔུང་ཁག་སྟོབས་དང་ལྡན་པ་
ཞིག་ཀྱང་གྲུབ་ཡོད་པ་བཅས་རེད། ཉེ་བའི་ལོ་ཤས་ནང་ཏང་ཀྲུང་དབྱང་གི་སྤྱི་
ཚོགས་རིང་ལུགས་ཀྱི་རྩོམ་རིག་སྒྱུ་རྩལ་འཕེལ་རྒྱས་གཏོང་བའི་བྱེད་ཕྱོགས་སྲིད་
ཇུས་ཀྱི་མཛུབ་སྟོན་འོག་དང་ཀྲུང་གོའི་རྩོམ་པ་པོའི་མཐུན་ཚོགས་དང་རྒྱལ་ཁབ་
མི་རིགས་དོན་བྱེད་ཨུ་ཡོན་ལྷན་ཁང་གི་དབུ་ཁྲིད་འོག་མི་རིགས་ཁག་གི་རྩོམ་པ་
པོས་འབད་བརྩོན་ལྷོད་མེད་མཛད་པ་ལས་རང་རྒྱལ་གྲངས་ཉུང་མི་རིགས་ཀྱི་
རྩོམ་རིག་སྒྱུ་རྩལ་གྱི་བྱ་གཞག་ལ་དར་རྒྱས་ཕུན་སུམ་ཚོགས་པའི་རྣམ་པ་གསར་
པ་ཞིག་ཐོན་ཡོད་པའི་སྣང་ཚུལ་གཙོ་བོ་གཤམ་དུ་བཀོད་པ་ལྟར་ཡིན།
1. གྲངས་ཉུང་མི་རིགས་ཀྱི་རྩོམ་པ་པོའི་དཔུང་ཁག་དེ་མངོན་གསལ་
དོད་པོས་སྟོབས་ཆེར་འགྱུར་བཞིན་ཡོད་པས་རྩོམ་རིག་གི་གྲངས་འབོར་དང་
སྤུས་ཚད་སོགས་གོང་མཐོར་ཕྱིན་ཡོད་པ་དང་བརྩམ་བྱའི་ནང་དོན་གྱི་ཁྱབ་
ཁོངས་རྒྱ་ཆེ་གཏིང་ཟབ་ཀྱི་ཕྱོགས་སུ་འཕེལ་རྒྱས་གཏོང་རྒྱུའི་ཐད་རྣམ་པ་གསར་
པ་ཐོན་ཡོད་པ་དང༌། རྩོམ་རིག་གི་བསམ་པའི་ནང་དོན་དང་སྒྱུ་རྩལ་གྱི་ཉམས་
འགྱུར་སོགས་ལ་མི་རིགས་སམ་ས་ཁུལ་བྱེ་བྲག་པའི་ཁྱད་ཆོས་གསོན་ཉམས་
ལྡན་པ་ཞིག་ཐོན་བཞིན་ཡོད། ཕུལ་བྱུང་གི་རྩོམ་རིག་འགའ་ཞིག་གིས་གྲུབ་
འབྲས་ལྡན་པའི་སྒོ་ནས་མི་རིགས་ཀྱི་ཁྱད་ཆོས་དང་དུས་རབས་ཀྱི་སྙིང་སྟོབས་
ཟུང་འབྲེལ་བྱས་སྟབས་ཀྲུང་གོའི་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་དེ་
508



གོམ་ཞེང་ཆེན་པོས་འཕེལ་རྒྱས་དང་འཐུས་ཚང་དུ་འགྲོ་རྒྱུར་སྐུལ་འདེད་དང་
ལེགས་སྐྱེས་ཕུལ་ཡོད་པ་རེད། །
1981ལོར་སྐོང་ཚོགས་བྱས་པའི་རྒྱལ་ཡོངས་གྲངས་ཉུང་མི་རིགས་ཀྱི་
རྩོམ་རིག་སྒྱུ་རྩལ་གྱི་ཚོགས་འདུ་ཐེངས་དང་པོའི་རེ་འདུན་ལྟར་ཀྲུང་གོའི་རྩོམ་
པ་པོའི་མཐུན་ཚོགས་ཀྱིས་《 མི་རིགས་ཀྱི་རྩོམ་རིག་སྒྱུ་རྩལ་》ཞེས་པའི་ཟླ་རེའི་
དུས་དེབ་དེ་གསར་དུ་བཏོན་པ་དེ་ནི་རྒྱ་ཡིག་གི་ཐོག་ནས་སྤེལ་བའི་རྒྱལ་ཡོངས་
རང་བཞིན་ལྡན་པའི་དུས་དེབ་ཅིག་ཡིན་ལ། དུས་དེབ་དེ་གསར་འདོན་བྱས་
པ་ནས་ད་ལོའི་དུས་དེབ་བཞི་པ་བར་སྡོམ་གྲངས་58ལོན་ཞིང། དུས་དེབ་དེའི་
ཐོག་གྲངས་ཉུང་མི་རིགས་བཞི་བཅུ་ཞེ་ལྔའི་རྩོམ་པ་པོ་དང་ལས་ཞོར་རྩོམ་འབྲི་
བ་སོགས་ཀྱིས་བྲིས་པའི་རྩོམ་ཡིག་མི་འདྲ་བ་1347སྤེལ་ཡོད་པ་དང་། དེ་དག་
ནང་བརྩམས་སྒྲུང་459དང་། སྙན་ངག་453 ལྷུག་རྩོམ་177 གནས་ཞུའི་
རྩོམ་ཡིག7 རིགས་པའི་གཞུང་ལུགས་སྐོར་གྱི་རྩོམ་ཡིག་163 རྩོམ་པ་པོ་ངོ་
སྤྲོད་བྱེད་ པའི་ རྩོམ་ ཡིག་47 དམངས་ ཁྲོད་ ཀྱི་ རྩོམ་ རིག35 གནའ་
རྩོམ་6བཅས་བཏོན་ཡོད་། དེ་དག་ནང་རྒྱ་ཡིག་ཏུ་བསྒྱུར་བའི་གྲངས་ཉུང་མི་
རིགས་ཀྱི་ཡི་གེ་ལས་བྲིས་པའི་རྩོམ་ཡིག་ གིས་གྲངས་འབོར་ངེས་ཅན་ཞིག་
བཟུང་ཡོད་པ་སྟེ། བརྩམས་སྒྲུང་བསྒྱུར་རྩོམ78 སྙན་ངག92 ལྷུག་རྩོམ་9
སྙན་ངག་14 རིགས་པའི་གཞུང་ལུགས་ཀྱི་རྩོམ་ཡིག་༣ གནའ་རྩོམ་4བཅས་
ཡོད་པ་དེའི་ནང་བོད་རིགས་རྩོམ་པ་པོས་བྲིས་པའི་རྩོམ་ཡིག་64ཡོད་པ་དེ་དག་
ནང་གསེས་ སུ་ དབྱེ་ན་བརྩམས་ སྒྲུང་24དང་ལྷུག་རྩོམ་10 སྙན་ངག་14
རིགས་པའི་གཞུང་ལུགས་ཀྱི་རྩོམ་ཡིག་2 རྩོམ་པ་པོ་ངོ་སྤྲོད་བྱེད་པའི་རྩོམ་
ཡིག་1 དམངས་ཁྲོད་ཀྱི་རྩོམ་ཡིག2བཅས་ཡོད། དུས་དེབ་དེས་སྔ་རྗེས་སུ་
509



ཀུའེ་ཀྲོའུ་དང༌། ཉིང་ཞ། ཅི་ལིན། ཨན་ཧུའེ། ཧྲན་ཏུང༌། ནང་སོག་སོགས
ཀྱི་ས་ཁུལ་དུ་ཚོགས་འདུ་ཐེངས་མང་སྐོང་ཚོགས་བྱས་ཏེ་གྲངས་ཉུང་མི་རིགས་
ཀྱི་རྩོམ་པ་པོ་གསོ་སྐྱོང་འཚར་ལོངས་ཡོང་བ་བྱ་རྒྱུའི་ལས་ཀ་མང་པོ་བྱས་ཡོད་ལ་
རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་དཔྱད་བསྡུར་བྱས་པའི་ནང་དུ་བྱ་
དགའ་དང་གཟེངས་བསྟོད་ཐོབ་པའི་རྩོམ་ཡིག་གི་གསུམ་ཆ་གཅིག་དུས་དེབ་
འདིའི་ཐོག་སྤེལ་བ་རེད།
གཞན་ཡང་ཉེ་བའི་ལོ་ཤས་ནང་ཁྱོན་བསྡོམས་གྲངས་ཉུང་མི་རིགས་ཀྱི་
རྩོམ་པ་པོའི་རྩོམ་རིག་སྒྱུ་རྩལ་གྱི་རྩོམ་ཡིག་དེབ་གྲངས་635པར་སྐྲུན་བྱས་ཡོད་
པ་ དེ་ དག་ གི་ ནང་ གྲངས་ ཉུང་ མི་ རིགས་ ཀྱི་ ཡི་ གེ་ ལས་ བྲིས་ པའི་ དེབ་
གྲངས་415དང༌། རྒྱ་ཡིག་ལས་བྲིས་པའི་དེབ་གྲངས་200 རྒྱ་ཡིག་ཏུ་བསྒྱུར་
བའི་གྲངས་ ཉུང་མི་ རིགས་ ཀྱི་ ཡི་ གེའི་ ཐོག་ ནས་ བྲིས་ པའི་ རྩོམ་ཡིག་ དེབ་
གྲངས་20བཅས་པར་སྐྲུན་བྱས་ཡོད་པ་རེད། རྩོམ་ཡིག་དེ་དག་གི་ནང་དུ་
བརྩམས་སྒྲུང་རིང་གྲས་61དང་། འབྲིང་གྲས་མཉམ་སྡེབ་ཀྱི་དེབ་གྲངས23
ཐུང་གྲས་མཉམ་སྡེབ་ཀྱི་དེབ་གྲངས་139 སྙན་ངག་ཕྱོགས་བསྒྲིགས་མཉམ་
སྡེབ་བྱས་པ་དེབ་གྲངས322 ལྷུག་རྩོམ་ཕྱོགས་བསྒྲིགས་མཉམ་སྡེབ་བྱས་པ་
དེབ་གྲངས་30 བྱིས་པའི་རྩོམ་རིག་ ཕྱོགས་བསྒྲིགས་མཉམ་སྡེབ་བྱས་པའི་
དེབ་གྲངས་14 རྩོམ་རིག་གི་རིགས་པའི་གཞུང་ལུགས་དང་རྩོམ་རིག་གི་སྐྱོན་
ཡོན་བརྗོད་པ་དེབ་གྲངས23 གནའ་རྩོམ་དེབ་གྲངས་12 རྩོམ་ཡིག་བསྡུ་
སྒྲིག་བྱས་པ་དེབ་གྲངས་11བཅས་ཡོད།
510



མི་རིགས་
རྩོ
མ་དེབ་ཀྱི་
རྩོམ་པ་པོའི་ མི་ རིགས་དང་རྩོམ་དེབ་ཀྱི་གྲངས་ཚད་རྣམས་འདིར་
གཟིགས་ཞིབ་གནང་བདེར་རེའུ་མིག་ཏུ་བཀོད་པ་ཡིན། །
རྩོམ་དེབ་ཀྱི་
མི་རིགས་
གྲངས་འབོར། །
གྲངས་འབོར།
སོག་རིགས་ 126 ཨོ་ལྷུན་ཁེ་རིགས་
ཡུ་གུར་རིགས་ 151 མེའོ་རིགས་
ཧ་སག་རིགས་
འཇང་རིགས་
མན་ཇུ་རིགས་
ཏུང་རིགས་
བོད་རིགས་
ཐུའུ་ཅ་རིགས་
ཧུའེ་རིགས་
ལི་སུའུ་རིགས་
པའི་རིགས་
ཀྲོང་རིགས་
དབྱིས་རིགས་
པུའུ་དབྱི་རིགས་
ཁྲའོ་ཞན་རིགས་
ཨའོ་རིགས་
ཏའེ་རིགས་
ཇིང་པོའོ་རིགས་
ཁོར་ཁོ་ཙེ་རིགས་
ཧོར་རིགས་
ས་ལ་རིགས་ 2
ཏུང་ཤང་རིགས་
ཞི་པོ་རིགས་ ༣ ལི་རིགས་
ཝུའུ་རེ་པེ་ཁེ་རིགས་
ཧ་ཉི་རིགས་
དབའ་རིགས་
511



དེ་མིན་མི་རིགས་ཁག་གི་རྩོམ་རིག་ཕྱོགས་བསྒྲིགས་དེབ་གྲངས་13པར་
སྐྲུན་བྱས་ཡོད་པ་རེད། སྡོམ་རྩིས་ལྟར་ན་1981ལོ་ནས་1984ལོ་བར་རྒྱལ་
ཡོངས་ས་གནས་ཁག་གི་དུས་དེབ་ཐོག་སྤེལ་བའི་གྲངས་ཉུང་མི་རིགས་ཀྱི་རྩོམ་
པ་པོས་བྲིས་པའི་རྩོམ་རིག་ལས་བརྩམས་སྒྲུང་1271ཡོད་པའི་ནང་གྲངས་ཉུང་
མི་རིགས་ཀྱི་ཡི་གེ་ལས་བྲིས་པའི་བརྩམས་ སྒྲུང་1207ཡོད་པ་དེས་བརྩམས་
སྒྲུང་ཁྱོན་ཡོངས་ཀྱི་བརྒྱ་ཆ་52% ཟིན་ཡོད་ཅིང༌། སྙན་རྩོམ་4618ཡོད་པའི་
ནང་གྲངས་ཉུང་མི་རིགས་ཀྱི་ཡི་གེ་ལས་བྲིས་པའི་སྙན་རྩོམ་རིགས་2814ཡོད་
པ་དེ་སྙན་རྩོམ་ཁྱོན་ཡོངས་ཀྱི་བརྒྱ་ཆ་64% ཟིན་ཡོད་པ་དང་ལྷུག་རྩོམ་དང་
གནས་ཞུའི་རྩོམ་རིག་1134ཡོད་པའི་ནང་གྲངས་ཉུང་མི་རིགས་ཀྱི་ཡི་གེ་ལས་
བྲིས་པའི་རྩོམ་ཡིག་384ཡོད་པ་དེས་ལྷུག་རྩོམ་དང་གནས་ཞུའི་རྩོམ་རིག་ཁྱོན་
ཡོངས་ཀྱི་བརྒྱ་ཆ34% ཟིན་ཡོད། དེ་ལྟར་བརྩམས་སྒྲུང་དང༌། སྙན་ངག
ལྷུག་རྩོམ། གནས་ཞུའི་རྩོམ་རིག་སོགས་ཁྱོན་བསྡོམས་རྩོམ་ཡིག8123ཡོད་
པ་ དང༌། དེའི་ ནང་ གྲངས་ ཉུང་ མི་ རིགས་ ཀྱི་ ཡི་ གེ་ ལས་ བྲིས་ པའི་ རྩོམ་
ཡིག་4405ཡོད་པ་དེས་རྩོམ་ཡིག་ཁྱོན་ཡོངས་ཀྱི་བརྒྱ་ཆ་53% ཟིན་ཡོད་པ་
རེད། རྩོམ་ཡིག་དེ་དག་ནང་མི་ རིགས་ཁག་སོ་སོར་དབྱེ་ནས་བསྡུར་ཚད་
གྲངས་འབོར་བརྒྱ་ཡན་ཟིན་པ་རྣམས་འདིར་རགས་ཙམ་བཀོད་ན། སོག་
རིགས་རྩོམ་ ཡིག་ ཁྱོན་ བསྡོམས་1970 ཡུ་ གུར་ རིགས་188 ཧ་ སག་
རིགས་913 བོད་རིགས765 ཁྲའོ་ཞན་རིགས727 ཧུའེ་རིགས་670
པའེ་ རིགས་188 ཁོར་ ཁོ་ ཙེ་ རིགས་183 མེའོ་ རིགས་143 དབྱིས་
རིགས་116 ཀྲོང་རིགས་464བཅས་ཡོད་པ་རེད། །
ཉེ་བའི་ལོ་ཤས་ཀྱི་ནང་དུ་ཞིང་ཆེན་དང་རང་སྐྱོང་ལྗོངས་ཁག་གིས་དུས་
དེབ་ཇི་སྙེད་གསར་འདོན་བྱས་པ་དང་དུས་མཚུངས་གྲངས་ཉུང་མི་རིགས་ཀྱི་
རྩོམ་རིག་ལ་ཞིབ་འཇུག་དང་དཔྱད་བརྗོད་བྱེད་པའི་ཆེད་དོན་དུས་དེབ་ཀྱང་
512



བཏོན་ཡོད་པ་རེད་། དེང་སྐབས་རྒྱལ་ཡོངས་གྲངས་ཉུང་མི་རིགས་ཀྱི་རྩོམ་
རིག་སྒྱུ་རྩལ་གྱི་དུས་དེབ་མི་འདྲ་བ་བརྒྱ་ལྷག་ཙམ་ཡོད་པའི་ནང་ཤིན་ཅང་ཡུ་
གུར་རང་སྐྱོང་ལྗོངས་དང་ནང་སོག་རང་སྐྱོང་ལྗོངས་གཉིས་ཁོ་ནར་དུས་དེབ་མི་
འདྲ་བ་དྲུག་ཅུ་ལྷག་ཙམ་ཡོད་ལ། ཡན་པན་རང་སྐྱོང་ཁུལ་ལ་ཡང་ཁྲའོ་ཞན་གྱི་
ཡི་གེའི་དུས་དེབ་བདུན་ཡོད་པ་རེད། རང་རེའི་བོད་ལ་མཚོན་ན་རྩོམ་རིག་སྒྱུ་
རྩལ་གྱི་ཆེད་གཉེར་དུས་དེབ་ཁག་ལྔ་ལས་མེད་པ་དེས། གྲངས་ཉུང་མི་རིགས་
ཀྱི་རྩོམ་རིག་སྒྱུ་རྩལ་གྱི་དུས་དེབ་བསྡོམས་འབོར་གྱི་བརྒྱ་ཆ་ལྔ་ཡན་ཟིན་གྱི་མེད།
དུས་དེབ་ནི་མི་རིགས་ཀྱི་རིག་གནས་གོང་འཕེལ་གཏོང་བ་དང༌། མི་དམངས་
ཀྱི་རིག་ གནས་འཚོ་བ་ འཁྲུག་པོ་ཡོང་བ་བྱེད་ པ་། དཔལ་ཡོན་ གཉིས་ཀྱི་
འཛུགས་སྐྲུན་ལ་ཤུགས་སྣོན་རྒྱག་རྒྱུ་སོགས་ཀྱི་ཐད་ལ་མེད་དུ་མི་རུང་བའི་རིག་
གནས་འཚོ་བའི་ཡོ་བྱད་ཅིག་ཡིན་པས་རང་རེ་བོད་ལྗོངས་ལ་མཚོན་ན་བོད་
རིགས་ཀྱི་ད་ཡོད་རིག་གནས་འཚོ་བའི་གནས་ཚད་ཀྱི་མཚོན་རྟགས་ཤིག་ཡིན།
དེས་ན་མིག་སྔར་ད་ཡོད་རྩོམ་པ་པོའི་ཧུར་བརྩོན་རང་བཞིན་སྐོང་འཐེན་གྱིས་
རིག་གནས་སྒྱུ་རྩལ་ གྱི་ དུས་དེབ་འགའ་ཞིག་འཕར་སྣོན་ཡོང་ཐབས་དང་།
ནུས་ལྡན་གྱི་བྱ་ཐབས་སྤྱད་དེ་རྩོམ་པ་པོ་གསོ་སྐྱོང་དང་འཚར་ལོངས་ཡོང་བ་
བྱས་ཏེ་རང་ལྗོངས་ཀྱི་རྩོམ་རིག་སྒྱུ་རྩལ་གྱི་ད་ལྟའི་རྗེས་ལུས་ཀྱི་རྣམ་པར་འགྱུར་
ལྡོག་བཏང་སྟེ་མི་རིགས་ཀྱི་རིག་གནས་དར་སྤེལ་ཡོང་རྒྱུར་ལེགས་སྐྱེས་འབུལ་
དགོས་པ་དེ་ནི་འབྲེལ་ཡོད་ཚན་པ་དང་མི་སྣའི་འདོར་དུ་མེད་པའི་འོས་འགན་
ཡིན་སྙམ། ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་ལས་ཕྱོགས་ཀྱི་
ཁྲིད་སྟོན་འོག་ཀྲུང་གོའི་རྩོམ་པ་པོའི་མཐུན་ཚོགས་ཀྱི་རྩོམ་པ་པོའི་མཐོང་རྒྱ་ཆེ་
རུ་གཏོང་ཕྱིར་1980ལོ་ཚུན་ཆད་དུ་བྱེད་ཐབས་སྣ་ཚོགས་སྤྱད་དེ་རྣམ་པ་འདྲ་
མིན་གྱི་སྒོ་ནས་རྒྱལ་ཡོངས་ས་གནས་ཁག་གི་གྲངས་ཉུང་མི་རིགས་ཀྱི་རྩོམ་པ་པོ་
ཁག་གཅིག་ཡུན་ནན་དང༌། ཀུའེ་ཀྲོའུ། ཧུའུ་ཏུང༌། ཤིན་ཅང་། ནང་སོག་
513



དང་བྱང་ཤར་སོགས་ས་ཁུལ་དུ་འཚོ་བ་ཉམས་ལེན་དང་ལྟ་སྐོར་སྒྲིག་འཛུགས་
ཐེངས་མང་བྱས་ཡོད་པ་དེས་མི་རིགས་ཁག་གི་རྩོམ་པ་པོའི་དབར་ཕན་ཚུན་
འབྲེལ་གཏུགས་དང་ཉམས་མྱོང་སྤེལ་རེས། རྩོམ་པ་པོའི་བསམ་བློ་དང་སྒྱུ་རྩལ་
གྱི་བྱང་ཚད་གོང་མཐོར་འགྲོ་རྒྱུའི་ཐད་ཕན་ནུས་ངེས་ཅན་ཞིག་ཐོན་ཡོད་པ་
རེད། ཕྱི་རྒྱལ་དང་རིག་གནས་སྤེལ་རེས་དང་འབྲེལ་གཏུགས་བྱ་རྒྱུའི་ཐད་ནས་
བཤད་ནའང་གྲངས་ཉུང་མི་རིགས་ཀྱི་རྩོམ་པ་པོ་ ཕྱི་རྒྱལ་ དུ་འཚམས་འདྲིར་
བསྐྱོད་རྒྱུའི་གོ་སྐབས་དེ་སྔོན་ལས་མང་བ་བྱུང་ཡོད། 1980ལོ་ཚུན་ཆད་ལ་
གྲངས་ཉུང་མི་རིགས་ཀྱི་རྩོམ་པ་པོ་མི་གྲངས་ཉི་ཤུ་ལྷག་ཙམ་གྱིས་ནན་སི་ལ་ཀླུ་
དང་། རོ་མ་ཉི་ཡ། ཨ་རི། རི་པིན། ཧྥེ་ལུའེ་པིང་། ཕ་ཁི་སི་ཐན། ཤུའེ་ལི་
ཡ། ཨར་ཅི་རེ་ཡ། ཁྲའོ་ཞན། ཕྱི་སོག་བཅས་ལ་མཛའ་བརྩེའི་འཚམས་
འདྲིར་བསྐྱོད་པ་རེད། །
ད་ཕན་ལོ་དྲུག་ལྷག་ཙམ་གྱི་ལོ་རྒྱུས་ལ་ཕྱི་མིག་ལྟ་སྐབས་འབྲེལ་ཡོད་ཚན་
པས་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་ གྱི་རྩོམ་རིག་ཕྱོགས་སྒྲིག་དང་
ཞིབ་འཇུག དམངས་ཁྲོད་ཀྱི་རྩོམ་རིག་མྱུར་སྐྱོབ་བྱ་རྒྱུ་བཅས་ཀྱི་ཐད་ལ་གྲུབ་
འབྲས་ཅུང་ཆེ་ཙམ་ཐོབ་ཡོད་དེ་བོད་རིགས་ཀྱི་གྲགས་ཅན་སྙན་རྩོམ་ལོ་རྒྱུས་
《གླིང་གེ་སར་རྒྱལ་པོའི་སྒྲུང་》དང་སོག་རིགས་ཀྱི་སྙན་རྩོམ་《ཅང་གེ་སར་》
ཁོར་ཁེ་ཙེ་རིགས་ཀྱི་སྙན་རྩོམ་ལོ་རྒྱུས་《 མ་ནི་ སི་》སོགས་འཚོལ་བསྡུ་དང་ ་
ཕྱོགས་སྒྲིག་བྱ་རྒྱུའི་ཐད་གྲུབ་འབྲས་ལེགས་ཙམ་ཐོབ་ཡོད་པ་དེ་རེད་། །
2. ད་ཕན་ལོ་དྲུག་རིང་གྲངས་ཉུང་མི་རིགས་ཀྱི་རྩོམ་རིག་གསར་རྩོམ་
བྱས་པའི་གནས་ཚུལ་ལ་ཁྱོན་ཡོངས་ནས་བལྟས་ཚེ་མི་རྣམས་ཀྱིས་དོ་སྣང་བྱེད་
དགོས་པའི་སྣང་ཚུལ་འདི་འདྲ་ཞིག་མཐོང་ཐུབ་པ་སྟེ། མི་རིགས་ཀྱི་འཚོ་བའི་
ཁྱད་ཆོས་མངོན་པར་གསལ་བའི་རྩོམ་ཡིག་མི་ཉུང་བ་ཞིག་གིས་མི་རིགས་ཀྱི་ཕྱི་
ཚུལ་གྱི་རྣམ་པ་ཙམ་མཚོན་རྒྱུར་དོ་ནན་བྱེད་པའི་ཕྱོགས་ལྷུང་ངམ། ཡང་ན་རྒྱ་
514



རིགས་ཀྱི་རྩོམ་ཡིག་ལ་ལད་མོ་བྱེད་པའི་གོམས་གཤིས་ངན་པ་ལས་རིང་དུ་
ཕྱོགས་ནས་གང་ཐུབ་ཅི་ཐུབ་ངང་རང་ཚུགས་ཀྱི་སྒོ་ནས་དུས་རབས་ཀྱི་རྣམ་
པར་གཞིགས་ཏེ་མི་རིགས་དེ་ རང་གི་འཚོ་བའི་འགྱུར་བ་འདྲ་མིན་ལ་ཞིབ་
འཇུག་གཏིང་ཟབ་བྱས་ཏེ་གསོན་ཉམས་ལྡན་ཞིང་མི་རིགས་རང་ཉིད་ཀྱི་སྙིང་
སྟོབས་དང༌། རང་གཤིས། འཚོ་བ་དངོས་བཅས་ཇི་བཞིན་མཚོན་པར་བྱས་
ཡོད་པ་དང༌། གྲངས་ཉུང་མི་རིགས་ཀྱི་རྩོམ་པ་པོ་མི་ཉུང་བ་ཞིག་གི་མི་རིགས་
དེ་རང་དང་ཡང་ན་ས་ཁུལ་དེ་རང་གི་གནས་ཚུལ་བརྗོད་གཞིར་བྱས་ཏེ་ཧུར་
བརྩོན་ཆེན་པོས་འཚོ་བའི་སྙིང་བཅུད་ཕུན་སུམ་ཚོགས་པ་བསྡུ་ལེན་བྱས་ཏེ་གང་
ཐུབ་ཅི་ཐུབ་ཀྱིས་མི་རིགས་དེ་གའི་མང་ཚོགས་ཀྱིས་དགའ་པོ་བྱེད་པའི་རྩོམ་
རིག་གསར་རྩོམ་བྱེད་པ་དང་མི་རིགས་ཀྱི་རྩོམ་པ་པོའི་གསར་རྩོམ་རང་གཤིས་
དང་སྒྱུ་རྩལ་གྱི་ཉམས་འགྱུར་རིམ་བཞིན་རང་ཚུགས་ཐུབ་པའི་ཚད་དུ་སླེབས་
ཡོད་ཅིང་། རྩོམ་པ་པོའི་སེམས་ཁམས་ཀྱི་རྣམ་པར་ཡང་འགྱུར་ལྡོག་མངོན་
མཚོན་ཅན་འབྱུང་འགོ་ཚུགས་ཏེ་བག་འཁུམ་ཚོད་འཛིན་གྱི་བསམ་བློ་དོར་ནས་
ཡང་རྩེར་བརྩོན་ལེན་བྱེད་པའི་སྙིང་སྟོབས་ཀྱི་ཐོག་ནས་ཀྲུང་གོ་དང་འཛམ་གླིང་
གི་རྩོམ་རིག་སྒྱུ་རྩལ་གྱི་བྱ་གཞག་འཕེལ་ཚུལ་ལ་དོ་སྣང་བྱས་སྟབས་རྩོམ་པ་པོའི་
མཐོང་རྒྱ་ཆེ་རུ་ ཕྱིན་ནས་གསར་རྩོམ་བྱེད་པའི་བརྗོད་བྱའི་ནང་དོན་གྱི་ཁྱབ་
ཁོངས་ཀྱང་ཇེ་ཆེར་ཕྱིན་པ་དེ་རེད། རྩོམ་རིག་སྒྱུ་རྩལ་གྱི་བྱ་གཞག་འཕེལ་རྒྱས་
འགྲོ་བའི་ལོ་རྒྱུས་ཀྱི་ཉམས་མྱོང་གིས་ང་ཚོར་རྩོམ་པ་པོ་ནི་བསམ་པའི་ཐོན་རྫས་
སྐྲུན་མཁན་ཞིག་ཡིན་སྟབས་མི་རིགས་གང་ཞིག་ཡིན་ནའང་དེའི་རིག་གནས་
བང་མཛོད་ཀྱི་ནང་དུ་ཆེས་འཁྲུག་ཤོས་ཀྱི་རྒྱུ་ཆ་ཞིག་ཏུ་འགྱུར་གྱི་ཡོད་ལ། ཁོང་
ཚོའི་རྩོམ་རིག་ནི་མི་རིགས་དེ་གའི་རིག་གནས་ཀྱི་གྲུབ་ཆའི་ནང་གི་སྙིང་བཅུད་
དུ་འགྱུར་གྱི་ཡོད་པ་གསལ་བཤད་བྱས་ཡོད་པ་རེད། དེར་བརྟེན་ད་ཕན་ལོ་
ཤས་རིང་གི་རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་
515



གོང་འཕེལ་བྱུང་བའི་སྣང་ཚུལ་དང་རྣམ་པ་གསར་པ་འདི་དག་གིས་མི་རིགས་
ཁག་གི་རིག་གནས་ལ་འཛད་མཐའ་མེད་པའི་སྐྱེ་སྟོབས་ཀྱི་ནུས་ཤུགས་འཕར་
སྣོན་ཡོང་རྒྱུ་ནི་གདོན་མི་ཟ་བ་ཞིག་ཡིན་སྙམ།
3. གྲངས་ཉུང་མི་རིགས་ཀྱི་རྩོམ་རིག་འཕེལ་རྒྱས་ཀྱི་ཁྱད་ཆོས་མངོན་
གསལ་དོད་པ་གཞན་ཞིག་ནི། ཉེ་བའི་ལོ་ཤས་ནང་རྒྱལ་ཡོངས་ཀྱི་རྩོམ་པ་པོའི་
མི་རིགས་ཀྱི་གྲུབ་ཆར་ཡང་འགྱུར་བ་གསར་པ་ཡོང་དང་ཡོང་བཞིན་ཡོད་པ་དེ་
རེད། དེ་ཡང་རྒྱལ་ཁབ་དབུ་བརྙེས་པ་ནས་1980ལོ་བར་ལོ་ངོ་སུམ་ཅུའི་ནང་
དུ་ཀྲུང་གོའི་རྩོམ་པ་པོའི་མཐུན་ཚོགས་ཀྱི་ཚོགས་མིར་བསྡུ་ལེན་བྱས་པའི་གྲངས་
ཉུང་མི་རིགས་ཀྱི་རྩོམ་པ་པོའི་བསྡོམས་འབོར་དེ་མི་གྲངས་125ཡིན་པ་ནས་
དེང་སྐབས་མི་གྲངས་266བར་འཕར་སྣོན་བྱུང་ཡོད་པ་དེས་ཡུན་ཐུང་ལོ་དྲུག་
ཙམ་གྱི་ནང་དུ་དེ་སྔོན་ལོ་ངོ་སུམ་ཅུ་ལྷག་ཙམ་གྱི་ནང་དུ་བསྡུ་ལེན་བྱས་པའི་
ཚོགས་མིའི་བསྡོམས་འབོར་ལས་བརྒལ་ཡོད་པ་གསལ་བཤད་བྱུང་བས་གྲངས་
ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་གོང་འཕེལ་འགྲོ་བའི་མྱུར་ཚད་
མཚོན་ཡོད། །
གོང་གསལ་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་གོང་
འཕེལ་འགྲོ་བའི་རྣམ་པ་བཟང་པོ་མཚོན་བྱེད་ཀྱི་སྒྲུབ་བྱེད་རྣམས་གསལ་བཤད་
གང་ལེགས་ཡོང་ཆེད་གཤམ་དུ་ད་ཡོད་ཀྲུང་གོའི་རྩོམ་པ་པོའི་མཐུན་ཚོགས་ཀྱི་
གྲངས་ཉུང་མི་རིགས་ཀྱི་ཚོགས་མིའི་མི་རིགས་ཀྱི་གྲུབ་ཆ་དང་གྲངས་འབོར་སོ་
སོར་དབྱེ་ནས་འགོད་པར་བྱའོ། །སོག་རིགས་49 ཁྲའོ་ཞན་རིགས་38 ཡུ་
གུར་རིགས30 མན་ཇུ་རིགས31 ཧུའེ་རིགས27 བོད་རིགས་17( དེའི་
ནང་ཀྲུང་དབྱང་ཐད་གཏོགས་ལས་ཁུངས་ནས་མི2 བོད་ལྗོངས་ནས་མི་8
ཀན་སུའུ་ནས་མི་3 མཚོ་སྔོན་ནས་མི་2 ཡུན་ནན་ནས་མི་1 ཟི་ཁྲོན་ནས་
མི་1བཅས་ཚུད་ཡོད།) ཧ་སག་རིགས་14 ཀྲོང་རིགས་11 མེའོ་རིགས)
516



པའེ་རིགས9 ཏུང་རིགས། དབྱིས་རིགས་6 ཞི་ཕོའོ་རིགས་4 ཏ་ཝོར་
རིགས་3 ཨོ་ཝུན་ཁེ་རིགས་1 ཅིང་རིགས་། ཐུའུ་ཅ་རིགས་། ཏུང་ཤང་
རིགས་1 ཁོར་ཁེ་ཙེ་རིགས་ མུའུ་ལའོ་རིགས་1 ཏའེ་རིགས་1 འཇང་
རིགས་1བཅས་ཡོད་།
གཞན་ཡང་རྒྱལ་ཡོངས་ས་གནས་ཁག་ཉི་ཤུ་རྩ་གསུམ་ལ་ཀྲུང་གོའི་རྩོམ་
པ་པོའི་ཡན་ལག་ཚོགས་པ་བཙུགས་ཡོད་ཅིང༌། དེ་དག་ གི་མི་རིགས་དང་
ཚོགས་མིའི་གྲངས་འབོར་གནད་བསྡུས་ཀྱིས་བཀོད་ན་འདི་ལྟ་སྟེ། ས་གནས་
ཁག་ ཉི་ ཤུ་ རྩ་ གསུམ་ བཙུགས་ པའི་ ཡན་ ལག་ མཐུན་ ཚོགས་ ལ་ ཚོགས་
མི་1592ཡོད་པ་དང་། དེ་ཡང་སོ་སོར་དབྱེ་ན། སོག་རིགས་ཡན་ལག་ཚོགས་
པར་ཚོགས་མི་གྲངས་218ཡོད་པ་དང་། ཡུ་གུར་རིགས་ཡན་ལག་ཚོགས་པར་
ཚོགས་མི་མི་གྲངས་490ཡོད་པ། ཡན་པན་ཁྲའོ་ཞན་རང་སྐྱོང་ཁུལ་ཡན་ལག་
ཚོགས་པར་མི་གྲངས་349ཡོད་པ། བོད་ལྗོངས་ཡན་ལག་ཚོགས་པར་མི་
གྲངས33ཡོད་པ་སོགས་ལྟ་བུ་ཡིན། དེ་བཞིན་གསར་རྩོམ་གྱི་སྤུས་ཚད་ནས་
བཤད་ནའང་རྒྱལ་ཡོངས་ཀྱི་རང་བཞིན་ལྡན་པའི་དཔྱད་སྡུར་ནང་སྤྱི་ཚོགས་ཀྱི་
གདེང་འཇོག་ཐོབ་པའི་རྩོམ་རིག་ཁག་ཉིས་བརྒྱ་ལྔ་བཅུ་ང་དགུའི་རྩོམ་པ་པོ་
དང་། ཡིག་བསྒྱུར་བ་མི་གྲངས་བརྒྱད་བཅས་ལ་གཟེངས་བསྟོད་ཐོབ་ཡོད་པ་
རེད། དེ་ལྟར་རང་རྒྱལ་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་
གོང་འཕེལ་འགྲོ་བའི་མྱུར་ཚད་དང་ཆུ་ཚད་དེ་ལོ་རྒྱུས་ཐོག་གི་ཚད་མཐོ་ཤོས་སུ་
སླེབས་ཡོད། འོན་ཀྱང་ང་ཚོས་ངེས་པར་དུ་དོ་སྣང་བྱེད་དགོས་པ་ཞིག་ནི་
གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་བྱ་གཞག་གི་འཕེལ་རྒྱས་ཀྱི་མྱུར་ཚད་
དང་ཆུ་ཚད་དེ་དུས་རབས་ཀྱི་རེ་བ་དང་རྒྱལ་ཡོངས་སྤྱིའི་འཕེལ་རྒྱས་ཀྱི་རྣམ་པ་
དང་བསྡུར་ན་ད་དུང་རིག་པ་ལྷོད་མེད་དུ་སྒྲིམ་དགོས་པ་ལས་ད་ཡོད་གྲུབ་
འབྲས་ལ་བློ་ཡིད་ཚིམ་བཞིན་འཕེལ་མེད་སོར་གནས་ཀྱི་དབང་དུ་མ་སོང་བ་བྱེད་
517



དགོས་པ་དེ་རེད།
གཉིས་པ། གྲངས་ཉུང་མི་ རིགས་ཀྱི་རྩོམ་ རིག་ ཇི་ ལྟར་
འཕེལ་རྒྱས་གཏོང་བ་དང་དེའི་གནད་དོན་སྐོར། །
1. རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་གསར་རྩོམ་བྱེད་པའི་
ཚོགས་ཆེན་ཐེངས་དང་པོས་“ མི་རིགས་ཀྱི་ཁྱད་ཆོས་རྒྱུན་འཁྱོངས་དང་དར་
སྤེལ་བྱེད་དགོས་” ཞེས་འབོད་སྐུལ་བྱས་ཡོད་པ་དེ་ནི་རྩོམ་རིག་བྱ་གཞག་གོང་
འཕེལ་གཏོང་བའི་ ཕྱི་རོལ་ཡུལ་ གྱི་ཆོས་ཉིད་དང་མཐུན་པ་ཞིག་རེད། རྩོམ་
རིག་གི་མི་རིགས་ཁྱད་ཆོས་ཞེས་པ་ནི་དོན་དམ་དུ་རྩོམ་རིག་གསར་རྩོམ་བྱེད་
པའི་ནང་ཅི་འདྲ་བྱས་ཏེ་མི་རིགས་ཀྱི་རང་གཤིས་དང་མི་རིགས་ཀྱི་སྲོལ་རྒྱུན་
རིག་གནས་དེ་མངོན་གསལ་དུ་མཚོན་པར་བྱ་རྒྱུའི་གནད་དོན་དེ་ཡིན། མར་
ཁེ་སི་རིང་ལུགས་ཀྱི་ལྟ་ཚུལ་ལྟར་ན། མི་རིགས་ནི་ལོ་རྒྱུས་ཀྱི་ཁོངས་སུ་གཏོགས་
པ་དང༌། དེ་ནི་ལྟོས་མེད་ཀྱི་སྒོ་ནས་ལོ་རྒྱུས་ཐོག་རིམ་བཞིན་གྲུབ་པ་ཞིག་ཡིན་
ཞིང་། སྤྱི་ཚོགས་འཕེལ་རྒྱས་ཀྱི་བརྒྱུད་རིམ་མི་འདྲ་བའི་ནང་མི་རྣམས་ཀྱི་ཐུན་
མོང་གི་ཚོགས་པ་མི་འདྲ་བ་ཞིག་ཡིན་པ་དང་། དེ་ཡང༌། ཐུན་མོང་གི་སྐད་
དང༌། ཐུན་མོང་གི་ས་ཁོངས། ཐུན་མོང་གི་དཔལ་འབྱོར་འཚོ་བ། དེ་བཞིན་
ཐུན་མོང་གི་རིག་གནས་འཚོ་བའི་ ཐོག་ནས་གྲུབ་པའི་ཐུན་མོང་གི་ སེམས་
ཁམས་ངོ་བོ་སོགས་ནས་མཚོན་པ་ཞིག་ཡིན། མི་རིགས་གཅིག་གི་ཐུན་མོང་གི་
བསམ་པའི་བྱང་ཚད་དེར་སྐབས་རེ་མི་རིགས་ཀྱི་ངོ་བོ་དང་ཡང་ན་མི་རིགས་ཀྱི་
གཤིས་རྒྱུད་ཅེས་འབོད་ཀྱི་ཡོད། གྲངས་ཉུང་མི་རིགས་ཀྱི་རྩོམ་རིག་རྩོམ་ཡིག་
ནང་ངེས་པར་དུ་རྩོམ་ཡིག་ནང་གི་མི་སྣ་དང་འཚོ་བ་བརྒྱུད་མི་རིགས་ཀྱི་གཤིས་
རྒྱུད་དེ་དག་མཚོན་པར་བྱེད་དགོས་པ་ཞིག་ཡིན། འོན་ཀྱང་དེ་ཁོ་ན་ཙམ་གྱིས་
མི་འགྲིག་པར་གྲངས་ཉུང་མི་རིགས་ཀྱི་རྩོམ་ཡིག་གི་བརྗོད་བྱའི་ཐད་ལོ་རྒྱུས་
518



ཐོག་གི་གནས་ཚུལ་ལམ་ཡང་ན་ད་ལྟའི་གནས་ཚུལ་གང་ཡིན་ནའང་དེ་དག་
ཚང་མས་སྐབས་དེའི་སྤྱི་ཚོགས་ཀྱི་འཚོ་བ་མཚོན་པར་བྱེད་པའི་བརྒྱུད་རིམ་ནང་
མི་རིགས་ཀྱི་སྲོལ་རྒྱུན་རིག་གནས་ཅིག་ཅར་དུ་མཚོན་པར་བྱེད་དགོས་པ་དང་།
མི་རིགས་ཀྱི་སྲོལ་རྒྱུན་རིག་གནས་བྱ་བ་ནི། མི་རིགས་གཅིག་གི་དངོས་པོའི་
དཔལ་ཡོན་དང་བསམ་པའི་དཔལ་ཡོན་གྱི་དོན་སྤྱི་དེ་ཡིན་དགོས། མི་རིགས་
གང་ཞིག་ལའང་རང་ཉིད་ཀྱི་རིག་གནས་འཕེལ་རྒྱས་འགྲོ་བ་དེར་རྒྱུན་སྲོལ་གྱི་
རང་བཞིན་ལྡན་ཡོད་པ་མ་ཟད། རིམ་བཞིན་འགྱུར་བའི་ཕྱོགས་ཀྱང་ཡོད།
དེར་བརྟེན་མི་རིགས་གང་ཞིག་གི་རིག་གནས་ཀྱི་རྣམ་པ་དེ་འཕེལ་མེད་སོར་
གནས་ཤིག་མ་ཡིན་ལ། འཕེལ་རྒྱས་གཏོང་རྒྱུ་དེ་ལས་སླ་བའི་གནད་དོན་ཞིག་
གཏན་ནས་མ་ཡིན་པས་ངེས་པར་དུ་རང་ཉིད་ཀྱི་རྩོམ་ཡིག་ནང་དུ་མི་རིགས་ཀྱི་
བསམ་པའི་གཤིས་རྒྱུད་དང་སྲོལ་རྒྱུན་གྱི་རིག་གནས་དེ་སྒྱུ་རྩལ་གྱི་གཟུགས་
བརྙན་བརྒྱུད་དེ་གསོན་ཉམས་དོད་པ་དང་ཡང་དག་པའི་སྒོ་ནས་མཚོན་པར་
བྱེད་དགོས་པ་དེ་ཡིན། དེ་ལྟར་ཡང་མི་རིགས་ཀྱི་གཤིས་རྒྱུད་དང་སྲོལ་རྒྱུན་གྱི་
རིག་གནས་དེ་དག་ཚང་མ་དོན་དངོས་དང་བྲལ་བའི་ཐ་སྙད་ཙམ་ཞིག་མ་ཡིན་
པར་དེ་ནི་ཤ་ཁྲག་ལྟར་མི་རིགས་དེ་གའི་སྤྱི་ཚོགས་ཀྱི་ནང་དུ་གནས་ཡོད་པ་
དང༌། མི་ རིགས་ཀྱི་སྤྱི་ཚོགས་འཚོ་བའི་ ས་གཞིའི་ ཐོག་རྐང་པ་བརྟན་པོར་
བཙུགས་པ་ཡིན་ན། གཞི་ནས་གོ་བ་ལོན་པ་དང༌། རོ་བཅུད་མྱོང་བ། ཁོང་
དུ་ཆུད་པ་བཅས་ཡོང་ཐུབ་ལ། རྩོམ་པ་པོས་སྒྱུ་རྩལ་གྱི་ཐོག་ནས་མི་རིགས་དེའི་
ཁྱད་ཆོས་མངོན་གསལ་དོད་པོ་ཞིག་འབྲི་ཐུབ་པ་ཡོང་རྒྱུ་རེད་། འོན་ཀྱང་མི་
རིགས་ཀྱི་ཁྱད་ཆོས་ཁོ་ན་མཚོན་ཕྱིར་ཁྱད་ཆོས་ཁོ་ན་འབྲི་བ་དང་། ཡང་ན་རིག་
གནས་ཀྱི་འདུ་ཤེས་ཁོ་ན་མཚོན་ཕྱིར་འདུ་ཤེས་ཁོ་ན་འབྲི་བའི་གསར་རྩོམ་གྱི་
འཆར་སྒོ་དེ་ལྟ་བུས་རིན་ཐང་ལྡན་པའི་རྩོམ་རིག་སྒྱུ་རྩལ་གྱི་རྩོམ་ཡིག་ཅིག་ཐོན་
མི་ཐུབ་པས་ངེས་པར་དུ་འཕེལ་རྒྱས་ཀྱི་ལྟ་ཚུལ་བཟུང་སྟེ་མི་རིགས་ཀྱི་ཁྱད་ཆོས་
519



ཁོང་དུ་ཆུད་པ་བྱེད་དགོས་པ་དང་། ཡང་དག་པའི་སྒོ་ནས་མི་རིགས་ཀྱི་ཁྱད་
ཆོས་དང་དེང་རབས་ཅན་གྱི་འདུ་ཤེས་ཟུང་འབྲེལ་དང༌། དེང་རབས་ཅན་དང་
སྣ་མང་ཅན་ཟུང་དུ་འབྲེལ་བ་བྱེད་དགོས་པ་ཡིན། །
2. ཉེ་བའི་ལོ་ཤས་ནང་གྲངས་ཉུང་མི་རིགས་ཀྱི་རྩོམ་རིག་གི་སྤུས་ཚད་
གོང་མཐོར་ ཕྱིན་ཡོད་ ཀྱང་ད་ དུང་མུ་མཐུད་ སྔར་སྲོལ་ གྱི་ ས་ ཐིག་ གམ་ ས་
མཚམས་ལས་བརྒལ་ནས་ གསར་སྐྲུན་བྱེད་ དགོས་། དེ་ཡང་ཕྱོགས་ གཅིག་
ནས་མི་རིགས་ཀྱི་གཤིས་རྒྱུད་དང་སྲོལ་རྒྱུན་གྱི་རིག་གནས་ཁོང་དུ་ཆུད་པ་དང་
སླར་གསོ་ དང་ དར་ སྤེལ་ གཏོང་དགོས་ པ་ དང་། ཕྱོགས་ གཞན་ཞིག་ནས་
བསམ་བློའི་ནང་དོན་གཏིང་ཟབ་ཀྱི་ཕྱོགས་སུ་གོང་འཕེལ་ཡོང་རྒྱུར་བརྩོན་ལེན་
བྱེད་དགོས་པ་ཞིག་ཡིན། ཚང་མས་ཤེས་གསལ་ལྟར་རྩོམ་ཡིག་གི་བསམ་བློའི་
གཏིང་ཟབ་ཚད་དེ་སྤོམ་ཚིག་གི་ཐ་སྙད་ཙམ་ཞིག་མ་ཡིན་པར་དེ་ནི་སྤྱི་ཚོགས་ཀྱི་
འཚོ་བ་དངོས་དང་མི་སྣའི་སྣང་བརྙན་གྱི་ནང་དུ་གནས་པ་ཞིག་ཡིན་པས་
གྲངས་ཉུང་མི་རིགས་ཀྱི་རྩོམ་པ་པོས་མི་རིགས་དེ་གའི་སྐབས་དེ་ཤེད་ཀྱི་སྤྱི་
ཚོགས་ཀྱི་འཚོ་བ་དང་། ལྷག་པར་དུ་སྤྱི་ཚོགས་ཀྱི་འགྱུར་བའི་ཕྱོགས་དང་། ད་
ལྟའི་དངོས་ཡོད་ཀྱི་འཚོ་བ་དང་སྲོལ་རྒྱུན་རིག་གནས་བར་གྱི་འབྲེལ་བ་སོགས་
རྩོམ་རིག་སྒྱུ་རྩལ་ནང་དུ་མཚོན་པར་བྱེད་རྒྱུ་དེ་ཡིན། རྒྱལ་ཁབ་གཞན་དང་མི་
རིགས་གཞན་གྱི་རྩོམ་རིག་སྒྱུ་རྩལ་གྱི་ལེགས་ཆ་རྣམས་ཧུར་བརྩོན་གྱིས་དང་
ལེན་དང་དཔྱད་གཞིར་བཟུང་དགོས་པ་ནི་སྨོས་མ་དགོས་པ་ཞིག་ཡིན། འོན་
ཀྱང་མི་རིགས་ཀྱི་རྩོམ་རིག་སྣ་མང་ཕུན་སུམ་ཚོགས་པོ་ཡོང་བ་བྱེད་པར་མི་
རིགས་ཀྱི་ ཁྱད་ཆོས་བཟུང་ བའི་ རྨང་ གཞིའི་ ཐོག་ སྒྱུ་ རྩལ་ དང༌། རྣམ་ པ།
ཉམས་འགྱུར་བཅས་སྣ་མང་ཅན་དུ་འགྱུར་བ་བྱེད་དགོས་པ་ལས་དེ་དག་ཡོད་
ཚད་ལེགས་ཆར་བཟུང་ནས་མི་རིགས་ཀྱི་ཁྱད་ཆོས་དོར་བའི་ལད་མོ་བྱེད་རྒྱུ་
མེད། མི་རིགས་དེ་རང་གི་འཚོ་བའི་རྨང་གཞི་ལས་ཁ་བྲལ་བ་དང༌། ཡང་ན་
520



འཚོ་བའི་ནང་དོན་གྱི་ཆ་ཤས་ཙམ་བསྡུ་རུབ་དང་ཕྱོགས་སྒྲིག་བྱས་པ་ཁོ་ནས་མི་
རིགས་ཀྱི་ཁྱད་ཆོས་དང་སྲོལ་རྒྱུན་རིག་གནས་ཀྱི་འདུ་ ཤེས་ལ་ངོས་འཛིན་
གསལ་པོ་ཞིག་ཡོང་མི་ཐུབ་པས་ངེས་པར་ དུ་འཚོ་བ་དངོས་ལ་རྒྱུས་མངའ་
གཏིང་ཟབ་ཡོང་བ་བྱེད་དགོས་པ་དང་། རྩོམ་པ་པོའི་རྩོམ་རིག་སྒྱུ་རྩལ་གྱི་ལྟ་
ཚུལ་གསར་པ་ཞིག་འཛུགས་རྒྱུར་ཡང་དོ་སྣང་བྱེད་དགོས། །
3. ལོ་དྲུག་ཙམ་ནང་རྩོམ་ཡིག་གི་སྐྱོན་ཡོན་བརྗོད་རྒྱུའི་ཐད་དེ་སྔོན་དང་
བསྡུར་ན་གྲུབ་འབྲས་ཅུང་ཆེ་ཙམ་ཐོབ་ཡོད་པ་སྟེ། གྲངས་ཉུང་མི་རིགས་ཀྱི་
རྩོམ་རིག་གི་རིགས་པའི་གཞུང་ལུགས་ལ་ཞིབ་འཇུག་དང་། དེ་མིན་བརྩམས་
སྒྲུང་དང་སྙན་རྩོམ་སོགས་ལ་དཔྱད་གཏམ་བྱས་པའི་རྩོམ་ཡིག་1500ལྷག་ཙམ་
སྤེལ་ཡོད་པའི་ནང་ཕྱོགས་བསྡུས་ ཀྱི་ རང་བཞིན་ལྡན་ པའི་རྩོམ་ ཡིག་450
ལྷག་ཙམ་དང༌། སྙན་རྩོམ་གྱི་དཔྱད་གཏམ350 བརྩམས་སྒྲུང་གི་དཔྱད་
གཏམ་600 དེ་ མིན་ དཔྱད་ གཏམ་ བརྒྱ་ ལྷག་ ཙམ་ སྤེལ་ ཡོད་ པ་ རེད།
1980ལོའི་སྔ་རོལ་ གྱི་ དུས་ཡུན་ལོ་སུམ་ལྷག་ཙམ་རིང་རྒྱལ་ཡོངས་ཀྱི་ཁྱོན་
ཡོངས་ལ་ཆ་སྙོམས་བྱས་ན་དཔྱད་གཏམ་འབྲི་མཁན་མི་གྲངས་10ཙམ་ལས་
མེད་པ་དང་། དེ་ཚུན་གྱི་ལོ་ཤས་ཁོ་ནར་ལོ་རེར་ཆ་སྙོམས་བྱས་ན་དཔྱད་གཏམ་
འབྲི་མཁན་གྱི་རྩོམ་པ་པོ་མི་གྲངས་300ལྷག་ཙམ་ཡོད་པ་དེའི་ནང་རྟག་ཏུ་
དཔྱད་གཏམ་འབྲི་མཁན་ཡང་མི་40ཙམ་ཡོད་པ་རེད། འོན་ཀྱང་ཞན་ཆ་ཡང་
མངོན་གསལ་དོད་པོ་ཡོད་དེ་རྩོམ་ཡིག་གི་སྐྱོན་ཡོན་བརྗོད་རྒྱུའི་ཐད་རྩོམ་རིག་
གསར་རྩོམ་འཕེལ་རྒྱས་འགྲོ་བའི་དུས་བབ་ཀྱི་དགོས་མཁོའི་རྗེས་ཟིན་ཐུབ་ཀྱི་
མེད་སྟབས་ཕུལ་དུ་བྱུང་བའི་རྩོམ་ཡིག་མང་པོར་དུས་ཐོག་ཏུ་དཔྱད་བརྗོད་བྱེད་
མི་ཐུབ་པ་དང་། རྩོམ་ཡིག་དེ་དག་གི་རིན་ཐང་ལ་དགོས་ངེས་ཀྱི་མཚམས་སྦྱོར་
དང་གདེང་འཇོག་བྱེད་མི་ཐུབ་པ་དང་གཅིག རྩོམ་པ་པོ་ཉུང་ཤས་ལ་ཡོངས་
ཁྱབ་ཀྱི་རང་བཞིན་ལྡན་པའི་དཔྱད་བརྗོད་ཀྱི་རྩོམ་ཡིག་ཉུང་དྲགས་པའི་ཕྱོགས་
521



ལྷུང་སྔར་བཞིན་ཡོད་པ་དང་གཉིས། དཔྱད་གཏམ་མཁན་གྱི་དཔུང་ཁག་ནང་
དུ་གྲངས་ཉུང་མི་རིགས་ཀྱི་མི་སྣ་ཉུང་བ་དང་། ས་ཁུལ་ཁག་གི་འཕེལ་རྒྱས་དོ་
མི་མཉམ་པའི་གནས་ཚུལ་སྔར་བཞིན་གནས་པ་དང་གསུམ་བཅས་ཡིན། གོང་
གསལ་གནད་དོན་དེ་དག་ལ་བལྟས་ན་ཕྱིན་ཆད་ང་ཚོས་རྩོམ་རིག་ལ་དཔྱད་
བརྗོད་བྱེད་པའི་བྱ་བ་སྤེལ་རྒྱུར་དམིགས་ཏེ་དཔྱད་གཏམ་མཁན་གྱི་དཔུང་ཁག་
གཅིག་གང་མགྱོགས་གསོ་སྐྱོང་དང་འཚར་ལོངས་ཡོང་ཐབས་ཀྱིས་གྲངས་ཉུང་
མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་དེ་འཐུས་ཚང་གི་སྒོ་ནས་གོང་འཕེལ་
གཏོང་རྒྱུ་ནི་ཁ་ཚ་དགོས་གཏུགས་ཀྱི་བྱ་ཐབས་ཤིག་ཡིན་པར་ངོས་འཛིན་བྱེད་
བཞིན་ཡོད། །
གསུམ་པ། དུས་རབས་ཀྱི་རེ་བར་གཞིགས་ནས་རང་མི་
རིགས་ཀྱི་ཞན་ཆ་ ཁས་ ལེན་ པ་དང་། དེར་ ཁ་ གསབ་བྱས་ཏེ་
གཡུར་དུ་ཟ་བའི་འབྲས་བུ་འཐོབ་རྒྱུར་བརྩོན་ལེན་བྱེད་དགོས།
འཛམ་གླིང་ཐོག་གི་མི་རིགས་ཕལ་ཆེ་བར་སོ་སོར་འོད་སྟོང་འབར་བའི་
ལོ་རྒྱུས་ཡོད་པ་ལྟར་རང་རེ་ཀྲུང་ཧྭ་མི་རིགས་སྤྱི་དང་ཁྱད་པར་བོད་རིགས་ལ་
མཚོན་ན་གཞན་ལ་འགྲམ་ཆུ་ལྡང་མི་དགོས་པའི་ཕུལ་བྱུང་གི་རྒྱུན་སྲོལ་རིག་
གནས་དང་འོད་སྟོང་འཕྲོ་བའི་ལོ་རྒྱུས་ཡོད། ཡིན་ནའང་དེས་ད་ལྟ་དང་འབྱུང་
འགྱུར་གྱི་ཚབ་བྱེད་མི་ཐུབ། མི་ རིགས་འགའ་ཞིག་ལ་མེས་པོའི་དུས་ནས་
གསར་སྐྲུན་བྱས་པའི་རླབས་ཆེ་ཞིང་འོད་སྟོང་འཕྲོ་བའི་སྲོལ་རྒྱུན་གྱི་རིག་གནས་
ཡོད་ཀྱང་རིག་གནས་དེར་གཅེས་འཛིན་གྱིས་འཕེལ་རྒྱས་མ་བཏང་བའི་རྐྱེན་
གྱིས་རིམ་བཞིན་ཉམས་དམས་སུ་སོང་བ་ཡང་ཡོད་དེ། དཔེར་ན་ཨ་མེ་རི་ཁའི་
རྒྱལ་ཁབ་ལ་དུས་རབས་འདིའི་ལོ་རབས་ལྔ་བཅུ་པའི་བར་ཡིའུ་ཐའེ་མི་རིགས་ཀྱི་
རྩོམ་རིག་དར་རྒྱས་ཤིན་ཏུ་ཆེན་པོ་ཡོད་པ་དང་གྲགས་ཅན་གྱི་རྩོམ་པ་པོ་ཡང་མི་
522



ཉུང་བ་ཞིག་བྱུང་ཡོད། འོན་ཀྱང་ལོ་རབས་དྲུག་ཅུ་དང་བདུན་ཅུ་པའི་ནང་
རྩོམ་རིག་དེ་དག་གིས་དུས་རབས་ཀྱི་རྗེས་བསྙེགས་མི་ནུས་པའི་དབང་གིས་མི་
རྣམས་ཀྱི་བསམ་པའི་དགོས་མཁོ་སྐོང་མི་ཐུབ་པ་དང་རྩོམ་པ་པོ་རྣམས་ཀྱིས་
རྩོམ་རིག་གསར་རྩོམ་བྱ་རྒྱུའི་ཧུར་སེམས་ལ་གཡོ་འགུལ་བྱུང་སྟེ་རྩོམ་ཡིག་འབྲི་
འདོད་མེད་པར་གྱུར་ཏེ་རྩོམ་རིག་གི་རྩོམ་ཡིག་རིམ་བཞིན་ཉུང་དུ་སོང་ནས་ལོ་
རབས་བརྒྱད་ཅུའི་ནང་རྩ་སྟོང་དུ་གྱུར་པ་འདི་གཞི་རྩའི་ཐོག་མི་རིགས་མི་འདྲ་
བའི་ཁྱབ་ཁོང་ནང་མི་རིགས་གཞན་ཞིག་གི་རིག་གནས་ཁྱབ་སྤེལ་བྱུང་བས་སྤྱི་
ཚོགས་ཐོག་རྩ་བ་ཚུགས་མི་ ཐུབ་པ་གཏན་ཚིགས་ཀྱིས་ གྲུབ་ཀྱང་དེས་ དར་
འཕེལ་འབྱུང་བཞིན་ཡོད་པའི་རིག་གནས་ཤིག་ཡིན་ནའང་དུས་རབས་ཀྱི་རྗེས་
བསྙེགས་མི་ནུས་པའི་དུས་སུ་འཕེལ་རྒྱས་འགྲོ་མི་ཐུབ་པའི་ཆོས་ཉིད་ཀྱང་གསལ་
བར་བསྟན་པས་ཨ་མེ་རི་ཁའི་རྒྱལ་ཁབ་ལ་ཡིའུ་ཐའེ་མི་རིགས་ཀྱི་རྩོམ་རིག་རྩ་
མེད་དུ་སོང་བའམ། མ་མཐར་དུས་ཡུན་ཐུང་ངུ་དེ་ཙམ་གྱི་ནང་དུ་རྩ་མེད་དུ་
སོང་བའི་རྒྱུ་རྐྱེན་ནི་ཧུར་བརྩོན་གྱིས་དུས་རབས་ཀྱི་རྗེས་སུ་བསྙེགས་ཏེ་མིའི་
བསམ་བློའི་དགོས་མཁོ་སྐོང་ཐབས་མ་བྱས་པ་དེ་རང་ཡིན། དེས་ན་མི་རིགས་
ཀྱི་སྲོལ་རྒྱུན་རིག་གནས་གོང་འཕེལ་གཏོང་བར་རྩོམ་རིག་གི་སྒྱུ་རྩལ་ལ་བརྟེན་
ནས་མི་རྣམས་ཀྱི་ཆགས་སྡང་དང༌། དགའ་ སྐྱོ། སྤྱི་ཚོགས་ཀྱི་འགྱུར་བ།
དཔལ་འབྱོར་གྱི་འཕེལ་འགྲིབ་སོགས་འཚོ་བ་དངོས་ཀྱི་ཡིད་དབང་འཕྲོག་པའི་
སྣང་བརྙན་ཇི་བཞིན་མཚོན་པར་བྱས་ནས་དུས་རབས་སོ་སོའི་མིའི་བསམ་བློའི་
དགོས་མཁོ་སྐོང་ཐབས་ཀྱིས་སྤྱི་ཚོགས་ལ་ཤུགས་རྐྱེན་གཏོང་དགོས་པ་གསལ་
བཤད་བྱུང་བ་དང༌། དེ་ལྟར་བྱས་ཚེ་གཞི་ནས་ཡིའུ་ཐའེ་མི་རིགས་ཀྱི་རིག་
གནས་དེ་ཨ་མེ་རི་ཁའི་རྒྱལ་ཁབ་ཏུ་བྲིན་ཚོང་གི་ཚོང་ར་མེད་པར་གྱུར་ནས་ལོ་
རྒྱུས་ཐོག་གི་རིག་གནས་ཀྱི་ལྷག་མར་འགྱུར་བ་ལྟ་བུའི་སྣང་ཚུལ་དེ་འདྲ་ལས་
ལྡོག་སྟེ་རང་མི་རིགས་ཀྱི་ཕུལ་བྱུང་གི་སྲོལ་རྒྱུན་རིག་གནས་དེ་མུ་མཐུད་དར་
523



རྒྱས་རྒྱུན་འཛིན་བྱེད་ཐུབ།
རང་རེ་བོད་རིགས་ལ་མཚོན་ན་རྒྱུན་སྲོལ་རྩོམ་རིག་ཐད་《 མི་ལ་རས་
པའི་རྣམ་ཐར།》《 མི་དབང་རྟོགས་བརྗོད།》《 གཞོན་ནུ་ཟླ་མེད་ཀྱི་གཏམ་
རྒྱུད་》ལྟ་བུ་འཛམ་གླིང་ཡུལ་གྲུ་ཀུན་ལ་མཐོང་བར་དཀོན་པའི་རྩོམ་རིག་ཇི་
སྙེད་ཡོད་པ་དེ་དག་གིས་ད་ལྟ་ཡང་མི་རྣམས་ཀྱི་ཡིད་དབང་འཕྲོག་པར་བྱེད་ལ།
དེང་གི་སྤྱི་ཚོགས་ཀྱི་བསམ་བློའི་མ་ལག་དང་འདྲེས་ནས་ཤུགས་རྐྱེན་གཏོང་
བའི་ནུས་པ་ངེས་ཅན་ལྡན་ཡོད་པའི་ཐོག་ནས་བོད་རིགས་ཀྱི་སྲོལ་རྒྱུན་རྩོམ་
རིག་གི་སྒྱུ་རྩལ་གྱི་ཁྱད་ཆོས་དང་མི་སེམས་ཀྱི་དང་བ་འདྲེན་ཤུགས་ཀྱི་ནུས་པ་
གང་ལེགས་མཚོན་ཡོད་། འོན་ཀྱང་ རང་ རིགས་ཀྱི་ དུས་རབས་འདི་དང༌།
ལྷག་པར་དུ་ལོ་རབས་ལྔ་བཅུ་པ་ཙམ་ནས་བྱུང་བའི་གནམ་ས་བླ་འོག་ཏུ་འགྱུར་
བ་ལྟ་བུའི་དུས་རབས་དང་། འཚོ་བའི་འགྱུར་བ་དངོས་གསོན་ཉམས་ལྡན་
པའི་སྒོ་ནས་མཚོན་པར་བྱས་པའི་རྩོམ་རིག་གི་རྩོམ་ཡིག་ཚད་ལྡན་ཞིག་ད་ལྟ་
ཡོད་དམ་ཞེ་ན། དེ་ལ་འདིའོ་ཞེས་སྤོབས་ཉམས་དང་ལྡན་པའི་སྒོ་ནས་ལན་
འདེབས་པའི་གདེང་ཚོད་མེད་པ་དེ་ནི་མི་རིགས་ཀྱི་སྲོལ་རྒྱུན་གྱི་རྩོམ་རིག་སྒྱུ་
རྩལ་གྱི་བྱ་གཞག་དེ་དུས་རབས་ཀྱི་རྗེས་སུ་བསྙེགས་རྒྱུའི་ཐད་ང་ཚོ་ད་དུང་རྗེས་
ལུས་ཀྱི་གནས་སུ་ཡོད་པའི་མཚོན་རྟགས་ཤིག་རེད། དེས་ན་ང་ཚོས་རྒྱུན་སྲོལ་
རྩོམ་རིག་སྒྱུ་རྩལ་གྱི་ཕུལ་བྱུང་སྲོལ་རྒྱུན་རྒྱུན་འཛིན་གྱིས་དུས་རབས་དང་མཐུན་
པའི་རྩོམ་རིག་གི་རྩོམ་ཡིག་ཚད་ལྡན་གསར་རྩོམ་དང་དར་སྤེལ་བྱེད་དགོས་པ་
ནི་བོད་རིགས་རྩོམ་པ་པོ་རྣམས་ཀྱི་ཕྲག་ཐོག་ཏུ་བབ་པའི་ལས་འགན་བསྙོན་དུ་
མེད་པ་ཞིག་ཡིན། འོ་ན་ང་ཚོས་ཕུལ་བྱུང་གི་རྩོམ་རིག་སྒྱུ་རྩལ་གྱི་སྲོལ་རྒྱུན་རྒྱུན་
འཛིན་གྱིས་རྗེས་ལུས་ཀྱི་རྣམ་པ་ཇི་ལྟར་སེལ་དགོས་སམ་ཞེ་ན། དེ་ཡང་ཁོ་བོའི་
རྨོངས་འཆར་ལ། །
1. ཐོག་མར་སྲོལ་རྒྱུན་གྱི་རྩོམ་རིག་དེ་རྩོམ་རིག་གོང་འཕེལ་གཏོང་བའི་
524



སྒུལ་ཤུགས་སུ་འགྱུར་བ་བྱས་ཏེ་རྙིང་ཞེན་བག་ཁུམ་གྱི་འཆིང་རྒྱ་ལས་གྲོལ་བ་
བྱེད་དགོས། མི་རིགས་ཀྱི་རྩོམ་རིག་སྒྱུ་རྩལ་བྱ་གཞག་གོང་དུ་འཕེལ་བ་བྱེད་པ་
དེ་སྲོལ་རྒྱུན་གྱི་རིག་གནས་གོང་འཕེལ་གཏོང་བ་ཞིག་ཡིན་པ་ལས་དེ་རྩིས་མེད་
དང་རྩ་མེད་དུ་གཏོང་བ་ཞིག་མ་ཡིན་ཏེ་དཔེར་ན་རང་རེའི་མེས་པོ་རྣམས་ཀྱིས་
བཞག་པའི་ཕུལ་བྱུང་གི་རིག་གནས་གཞན་ངོམས་སུ་ཆོག་པ་འདི་དག་ཀྱང་གོང་
འཕེལ་དང་གསར་སྐྲུན་གྱི་སྙིང་སྟོབས་ཁོ་ན་ལས་བྱུང་བ་མ་གཏོགས་བཀག་སྡོམ་
དང་ཚོད་འཛིན་བྱས་པ་ལས་བྱུང་བ་ཞིག་ཡེ་ནས་མིན་པ་ཀུན་གསལ་ཡིན་པ་ལྟ་
བུ་རེད། གསར་སྐྲུན་དང་གོང་འཕེལ་གཏོང་དགོས་ན་མི་རིགས་རང་ཉིད་ཀྱི་
ཞན་ཆ་ཁས་ལེན་བྱེད་དགོས་པ་དང༌། ཞན་ཆའི་ཕྱོགས་གང་ཡིན་པ་དེ་ནི་གོང་
འཕེལ་གཏོང་རྒྱུའི་དགོས་པ་ཆེ་ཤོས་ལྡན་པ་དེ་ཡིན་པས་མི་རིགས་ཀྱི་སྲོལ་རྒྱུན་
གྱི་རིག་གནས་གོང་འཕེལ་གཏོང་རྒྱུའི་དབར་གྱི་འབྲེལ་བར་ངོས་འཛིན་གསལ་
པོ་ཡོང་བ་བྱེད་དགོས་པ་ཡིན་སྙམ། །
མི་རིགས་གང་འདྲ་ཞིག་ལའང་ལ་རྒྱ་དང་འདུ་ཤེས་ཡོད་དགོས་པ་ཡིན་
ནའང་སྲོལ་རྒྱུན་གྱི་རིག་གནས་ཕུལ་དུ་བྱུང་བ་ཞིག་ཡོད་པའི་དབང་གིས་རང་ཆེ་
རང་རློམ་གྱིས་སྒོ་བརྒྱབ་སྟེ་བྱ་དངོས་ཀྱི་ནང་དོན་གསར་པ་དང་ལེན་མ་བྱས་ཚེ་
དོན་དངོས་ཐོག་ཁྱིམ་ཚང་ཞིག་ལ་དཔེ་སྦྱར་ན་མེས་པོའི་དུས་ཀྱི་རྒྱུ་ནོར་ལོངས་
སུ་སྤྱོད་པ་ལས་རང་ཉིད་ཀྱིས་མི་རབས་རྗེས་མར་རྒྱུ་ནོར་གང་ཡང་ གསོག་
འཇོག་དང་གསར་སྐྲུན་མི་བྱེད་པའི་ཕ་རྒན་ཞིག་དང་འདྲ་བར་མི་རབས་རྗེས་
མས་འཕྱ་སྨོད་བྱ་ཡུལ་དུ་མི་འགྱུར་བ་ཅི་ལ་སྲིད། སྐབས་འདིར་ལུའུ་ཞུན་གྱིས་
རྩོམ་རིག་སྒྱུ་རྩལ་གོང་འཕེལ་གཏོང་རྒྱུའི་ཐད་ལ་ང་ཚོར་གདམས་ངག་འདི་འདྲ་
ཞིག་འཇོག་གནང་མཛད་ཡོད་པ་སྟེ“ དང་ལེན་བྱེད་དགོས། གལ་ཏེ་དང་ལེན་
བྱེད་པའི་སྤྱོད་ཚུལ་དེ་མེད་ན་རྩོམ་རིག་སྒྱུ་རྩལ་གསར་པ་ཞིག་ཀྱང་ཡོང་མི་ཐུབ་
ཅེས་” དང༌། ད་དུང་“ དང་ལེན་བྱས་རྗེས་ཡང་ན་བདེ་སྤྱོད་བྱས་ཏེ་རང་



རིགས་སུ་འགྱུར་བ་དང་། ཡང་ན་རང་སོར་འཇོག་པ། ཡང་ན་རྩ་མེད་དུ་
གཏོང་རྒྱུ་དེ་རེད།” ཅེས་གསུངས་པ་དེར་གོ་བ་ལོན་པ་བྱེད་རྒྱུར་དོན་སྙིང་ཡོད་
པ་ཞིག་ཡིན་ལ། དེ་ཡང་མི་རིགས་གཞན་གྱི་དགེ་མཚན་རྣམས་དང་ལེན་གྱིས་
རང་རིགས་ཀྱི་རྩོམ་རིག་སྒྱུ་རྩལ་དང་སྡེབས་ནས་ཁྱད་ཆོས་སྣ་མང་དང་ནང་
དོན་གསོན་ཉམས་ལྡན་པར་བསྒྱུར་ཏེ་རང་མི་རིགས་ཀྱི་རྩོམ་རིག་སྒྱུ་རྩལ་གོང་
འཕེལ་ཡོང་བ་བྱེད་རྒྱུར་ཞབས་འདེགས་ཞུ་དགོས་པ་དང༌། གཞན་གྱི་ལེགས་
ཆ་དང་ལེན་དང༌། མི་འཚམས་པ་རྣམས་ཞྭ་དཔེ་ལྷམ་འགེབས་ཀྱིས་ཨུ་ཚུགས་
བྱེད་རྒྱུ་མེད་པ་བཅས་བསྟན་པ་ཡིན་སྙམ།
གཞན་ཡང་རྒྱལ་ཡོངས་གྲངས་ཉུང་མི་རིགས་ཀྱི་གྲས་ནས་སོག་རིགས་
དང༌། ཡུ་གུར་རིགས། ཁྲའོ་ཞན་རིགས་བཅས་ཀྱི་སློབ་གྲྭ་ཆེན་མོའི་རྩིས་རིག་
དང་། རྫས་འགྱུར་རིག་པ། དངོས་ཁམས་རིག་པ། སེམས་ཁམས་རིག་པ།
སློབ་གསོ་རིག་པ་སོགས་མི་རིགས་སོ་སོའི་ཡི་གེར་བསྒྱུར་ནས་མི་རིགས་རང་
ཉིད་ཀྱི་སྐད་ཀྱི་ཐོག་ནས་སློབ་ཁྲིད་བྱེད་ཀྱིན་ཡོད་པ་དང་། རང་རེ་བོད་དང་
བོད་རིགས་ས་ཁུལ་ཁག་ལ་སློབ་གསོ་ལྟ་བཞོག་རྒྱལ་ཁབ་ཕྱི་ནང་གི་ཕུལ་དུ་བྱུང་
བའི་གྲགས་ཅན་རྩོམ་རིག་ཇི་སྙེད་ཡོད་པ་ནས་རང་རིགས་ ཀྱི་ཡི་གེའི་ ཐོག་
བསྒྱུར་བ་གཟུགས་འཛིན་དབང་པོའི་ལོངས་སྤྱོད་དུ་གྱུར་པ་ནི་ཅང་མེད་པ་
སོགས་ཞན་ཆ་འདི་དག་ལ་དཔྱད་ཚེ། དེ་ནི་རང་རིགས་ལ་མཚོན་ན་རྒྱུན་སྲོལ་
གྱི་བག་ཆགས་ཀྱིས་རང་མི་རིགས་ཀྱི་རྒྱུན་སྲོལ་གྱི་རྩོམ་རིག་རྒྱ་མཚོ་ལྟ་བུ་ཟུར་དུ་
བཞག་ནས་མི་རིགས་གཞན་གྱི་རྩོམ་རིག་ལ་ལོངས་སུ་སྤྱོད་པའི་དགོས་པ་མེད་
པར་སེམས་པའི་རྙིང་ཞེན་ལས་བསམ་བློ་གསར་པ་དང༌། ཐབས་ཤེས་གསར་
པ། རྣམ་པ་གསར་པ་བཅས་དང་ལེན་བྱེད་མི་ཐུབ་པའམ་མི་འདོད་པའི་བག་
འཁུམས་ཀྱི་བསམ་བློ་བྱུང་སྟེ་མི་རིགས་ཀྱི་རྩོམ་རིག་གོང་འཕེལ་གཏོང་བའི་
བཀག་རྡོ་ཞིག་ཏུ་གྱུར་པ་ལས་བྱུང་བ་མཐོང་ཐུབ་པས་རྙིང་ཞེན་བག་འཁུམས་
526



ཀྱི་བསམ་བློའི་བཀག་རྒྱུ་གཏོར་ཏེ་དུས་རབས་ཀྱི་རྗེས་སུ་བསྙེག་རྒྱུའི་སྙིང་སྟོབས་
དེ་འདྲ་ཞིག་མེད་ཚེ་བོད་ཀྱི་རྩོམ་རིག་སྒྱུ་རྩལ་གྱི་བྱ་གཞག་གོང་འཕེལ་གཏོང་མི་
ཐུབ་པ་མ་ཟད། ཕུལ་བྱུང་གི་སྲོལ་རྒྱུན་རྩོམ་རིག་དག་ཀྱང་ལོ་རྒྱུས་ཀྱི་ཆུ་གཞུང་
དུ་བསྐྱུར་རྒྱུའི་མཚམས་སུ་མི་སླེབས་པའི་ངེས་པ་མེད་པར་སེམས། །
2. རྩོམ་སྲོལ་ལ་ལེགས་བཅོས་བྱས་ཏེ་ཀློག་པ་པོའི་ཁྱབ་ཁོངས་རྒྱ་ཆེར་
གཏོང་དགོས། རྩོམ་རིག་སྒྱུ་རྩལ་གྱི་རྩོམ་ཡིག་ཅིག་ལ་ཆ་མཚོན་ན་དེའི་ནུས་པ་
གཙོ་བོ་ནི་ཀློག་པ་པོ་རྣམས་ཀྱི་དང་བ་འདྲེན་ཤུགས་ལ་རག་ལས་ཡོད། གལ་ཏེ་
རྩོམ་པ་པོའི་རྩོམ་ཡིག་ལ་ཀློག་པ་པོ་མེད་ན་རྩོམ་ཡིག་དེས་ངེས་པར་དུ་འདོན་
དགོས་པའི་ནུས་པ་འདོན་མི་ཐུབ་པས་རྩོམ་ཡིག་དེ་ཉིད་ལ་དོན་སྙིང་གང་ཡང་
མེད། དེས་ན་རྩོམ་པ་པོས་རྩོམ་རིག་གི་རྩོམ་ཡིག་གང་ཞིག་གསར་རྩོམ་བྱེད་
པའི་ཚེ་སྤྱི་ཚོགས་ཀྱི་འཚོ་བ་གསོན་ཉམས་ལྡན་པའི་སྒོ་ནས་མཚོན་པར་བྱེད་
དགོས་པ་མ་ཟད། དེ་བས་གལ་ཆེ་བ་ཞིག་ནི་སྤྱི་ཚོགས་ཀྱི་རིག་གནས་ཀྱི་ཆུ་
ཚད་ལ་བསམ་གཞིགས་ངེས་པར་བྱེད་དགོས་པ་ཡིན་ཏེ། རྩོམ་རིག་སྒྱུ་རྩལ་གྱི་
རྩོམ་ཡིག་ཅིག་ཡིན་ན་རྒྱུན་སྲོལ་གྱི་སྙན་ངག་གི་རྒྱན་གྱིས་མཛེས་པར་བྱས་ཏེ་
མཁས་པ་དག་སྤྲོ་བར་བྱེད་པ་དང༌། སྐར་རྩིས་དང༌། གསོ་རིག་ལ་སོགས་པའི་
རྩོམ་ཡིག་ལྟར་རིག་པ་དེ་རང་གི་མན་ངག་གི་ཚིག་དང༌། བརྡ་སྙིང་། མངོན་
བརྗོད་སོགས་ཀྱིས་བརྒྱན་པ་དག་ཆེད་ལས་ཁྲིད་སྦྱོང་གི་བརྒྱུད་རིམ་ནང་སློབ་
གཉེར་གྱིས་རིམ་བཞིན་རྟོགས་པར་བྱེད་པ་ལྟ་བུ་མ་ཡིན་པར་རྒྱ་ཆེའི་བཟོ་ཞིང་
འབྲོག་གསུམ་ཚུད་པའི་རིག་གནས་ཀྱི་ཆུ་ཚད་འདྲ་མིན་གྱི་སྤྱི་ཚོགས་ཀྱི་ཁོངས་
མིའི་ཁྲོད་དུ་རྩ་བ་ཚུགས་པར་བྱེད་དགོས་པས་ན་མངོན་བརྗོད་དང་བརྡ་རྙིང་
སོགས་ཀྱིས་ཇི་ཙམ་བཅིངས་པ་དེ་ཙམ་གྱིས་ཀློག་པ་པོའི་ཁྱབ་ཁོངས་ཇེ་ཆུང་དུ་
འགྲོ་རྒྱུ་གདོན་མི་ཟ་ལ། དེ་ལྟར་རྩོམ་རིག་གི་རྩོམ་ཡིག་དེས་སྤྱི་ཚོགས་ཀྱི་ད་
ལྟའི་རྣམ་པ་དང་འཚོ་བ་དངོས་མཚོན་པར་བྱས་ནས་རྒྱ་ཆེའི་མང་ཚོགས་ལ་
527



ཞབས་འདེགས་ཞུ་རྒྱུའི་དམིགས་ཡུལ་དང་ནུས་པ་ཉམས་དམས་སུ་གཏོང་ངེས་
ཡིན། དེས་ན་རྩོམ་རིག་གསར་རྩོམ་གྱི་རྩ་བའི་ལས་འགན་ནི་ཞིང་འབྲོག་མང་
ཚོགས་ཚུད་པའི་རྒྱ་ཆེའི་ཀློག་པ་པོ་རྣམས་ཀྱི་འདུན་པ་སྐོང་ཐུབ་ཅིང་དགའ་བསུ་
འཐོབ་པ་བྱ་རྒྱུ་དེ་ཡིན་ཞིང༌། དེ་ལྟར་བྱས་ཚེ་གཞི་ནས་རྩོམ་རིག་གི་རྩོམ་ཡིག་
དེ་སྤྱི་ཚོགས་ཀྱི་འཚོ་བའི་ས་བོན་དུ་གྱུར་ནས་མི་དམངས་མང་ཚོགས་ཀྱི་འཚོ་
བའི་ཁྲོད་དུ་རྩ་བ་ཚུགས་པ་ཞིག་འོང་རྒྱུ་དང༌། མི་རིགས་ཀྱི་རྩོམ་རིག་སྒྱུ་རྩལ་
གྱི་བྱ་གཞག་གོང་འཕེལ་འགྲོ་རྒྱུར་སྐྱེ་འཚར་གྱི་ནུས་པ་ཐོན་རྒྱུ་རེད།
3. རྒྱུན་འཛིན་དང་འཕེལ་རྒྱས་ཀྱི་འབྲེལ་བར་ངོས་འཛིན་ལེགས་པར་
བྱས་ནས་དུས་རབས་ཀྱི་ཁྱད་ཆོས་ལྡན་པའི་རྩོམ་རིག་གསར་རྩོམ་བྱེད་དགོས།
གོང་དུ་གླེང་ཟིན་པ་ལྟར་མི་རིགས་ཀྱི་རྩོམ་རིག་སྒྱུ་རྩལ་གོང་འཕེལ་གཏོང་རྒྱུ་ནི་
མི་རིགས་ཀྱི་སྲོལ་རྒྱུན་རིག་གནས་རྩ་མེད་དུ་གཏོང་བ་ཞིག་མ་ཡིན་པར་སྲོལ་
རྒྱུན་གྱི་རིག་གནས་རྒྱུད་འཛིན་བྱས་པ་ཞིག་ཡིན་དགོས་ཀྱི། དེ་ཡང་བྱ་དངོས་
ཀྱི་འཕེལ་རྒྱས་ཆོས་ཉིད་དེ་མེད་པ་ནས་ཡོད་པ་དང་། ཆུང་བ་ནས་ཆེ་བའི་
ཕྱོགས་སུ་འཕེལ་རྒྱས་འགྲོ་བ་ཞིག་ཡིན་པས་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་
གཞག་གོང་དུ་འཕེལ་བ་དེ་དུས་རབས་ཀྱི་དགོས་མཁོ་ལྟར་མདུན་ཕྱོགས་སུ་
འཕེལ་རྒྱས་འགྲོ་བ་ཞིག་ཡིན་པ་དེར་སྲོལ་རྒྱུན་གྱི་ཁྱད་ཆོས་ཡོད་པ་སྨོས་ཅི་སྟེ།
མི་རིགས་ཀྱི་སྲོལ་རྒྱུན་གྱི་རྩོམ་རིག་སྒྱུ་རྩལ་ གྱི་རྩོམ་ཡིག་གང་ཞིག་ལའང་མི་
རིགས་ཀྱི་ཁྱད་ཆོས་རེ་ཡོད་པ་དེ་བརྗོད་བྱའི་ནང་དོན་གྱི་རྣམ་པར་འཕེལ་རྒྱས་
བྱུང་བ་ཙམ་ཡིན་པའི་ཕྱིར་རོ། །དེས་ན་འཕེལ་རྒྱས་བྱ་བ་ནི་རྒྱུན་འཛིན་གྱི་
དོན་དུ་གོ་དགོས་ཤིང་། སྲོལ་རྒྱུན་གྱི་དབང་དུ་བྱས་ཀྱང་རྒྱུན་འཛིན་ནི་འཕེལ་
རྒྱས་གཏོང་རྒྱུ་ཁོ་ནའི་ཆེད་དུ་ཡིན་པ་ལས་འཕེལ་མེད་སོར་གནས་ཤིག་མ་ཡིན་
ལ། གལ་ཏེ་འཕེལ་མེད་སོར་གནས་ཀྱི་དབང་དུ་སོང་ན་རང་བཞིན་གྱིས་རྩ་
མེད་དུ་འགྲོ་བ་ཆོས་ཉིད་དུ་གྲུབ་པས་རྒྱུན་འཛིན་གྱི་ལུང་ཡང་མེད་པར་གྱུར།
528



དེ་ལྟར་ན་མི་རིགས་རང་ཉིད་ཀྱི་རྩོམ་རིག་སྒྱུ་རྩལ་ གྱི་བྱ་གཞག་གོང་འཕེལ་
གཏོང་བ་ནི་མི་རིགས་ཀྱི་སྲོལ་རྒྱུན་གྱི་རྩོམ་རིག་སྒྱུ་རྩལ་གོང་འཕེལ་གཏོང་བ་
ཞིག་ཡིན་པ་སུས་ཀྱང་མཐོང་སླ་བ་ཞིག་གོ། འོ་ན་དུས་རབས་ཀྱི་ཁྱད་ཆོས་ཇི་
ལྟར་མཚོན་དགོས་སམ་ཞེ་ན། དེ་ཡང་བརྗོད་བྱའི་ནང་དོན་དང་འབྲེལ་བའི་
མི་སྣ་རྣམས་སྟག་དང་། སེང་གེ རི་བོང་སོགས་ཀྱི་དཔའ་སྟོབས་དང་། བློ་
གྲོས་ཀྱི་མཚོན་ཚུལ་དུ་རི་དྭགས་དང་གཅན་གཟན་གྱི་གཟུགས་སུ་བཀོད་པ་
རྒྱུན་སྲོལ་གྱི་རྩོམ་རིག་ལ་ཡོད་པ་དག་དུས་རབས་ཀྱི་གནས་ཚུལ་དང་བསྟུན་
ནས་སྤྱད་ཆོག་ཀྱང་རྒྱལ་པོ་དང་། བློན་པོ། མངའ་བདག་དང་བྲན་གཡོག་ལྟ་
བུའི་སྤྱི་ཚོགས་ཀྱི་དུས་རབས་མི་འདྲ་བའི་མི་དང་མིའི་དབར་གྱི་འབྲེལ་བ་ཇི་
བཞིན་མཚོན་པ་ཞིག་དེང་གི་དུས་རབས་སུ་གསར་རྩོམ་གྱི་ཚུལ་དུ་བྱས་ན་མིའི་
བསམ་པའི་དགོས་མཁོ་སྐོང་མི་ཐུབ། བསམ་པའི་དགོས་མཁོ་ནི་ནང་དོན་གྱི་
ཆ་ནས་ད་ལྟའི་སྤྱི་ཚོགས་ལ་བསྟོད་པའམ་ཡང་ན་སྨད་པའི་ཚུལ་གྱི་བླང་དོར་གྱི་
གནས་ལ་མ་ནོར་བར་འཇུག་ཅིང་སྤྱི་ཚོགས་ལ་ཞབས་འདེགས་ཞུ་བའི་ནུས་པ་
དང༌། སྒྱུ་རྩལ་གྱི་ཆ་ནས་མིའི་ཡིད་དབང་འཕྲོག་པའི་ནུས་པ་འདོན་གང་ཐུབ་
བྱས་ཏེ་བརྗོད་བྱའི་ནང་དོན་དང་སྒྱུ་རྩལ་གྱི་ཉམས་འགྱུར་ཟུང་འབྲེལ་གྱི་སྒོ་ནས་
མི་སེམས་ལ་བག་ཆགས་འཇོག་ཐུབ་པ་དེར་གོ་དགོས་སམ་སྙམ་ལ་དེ་ལྟར་བྱུང་
ཚེ་ད་གཟོད་དུས་རབས་ཀྱི་ཁྱད་ཆོས་མཚོན་ཐུབ་པ་ཡིན།
4. རྩོམ་རིག་གསར་རྩོམ་གྱི་རིགས་པའི་གཞུང་ལུགས་འཐུས་ཚང་དུ་
གཏོང་དགོས། རང་རེ་བོད་རིགས་ཀྱི་རྒྱུན་སྲོལ་རྩོམ་རིག་རྣམས་ལ་སྤྱིར་བཏང་
བྱས་ན་རྩོམ་སྲོལ་གྱི་ཐབས་ཤེས་སམ་རིགས་པའི་གཞུང་ལུགས་མེད་པ་མ་ཡིན།
འོན་ཀྱང་རིགས་པའི་གཞུང་ལུགས་དེ་དག་ནི་རྒྱུན་སྲོལ་གྱི་རྩོམ་རིག་གསར་
རྩོམ་བྱེད་པའི་སྐབས་དེ་ཤེད་ཀྱི་ཐབས་ཤེས་ཤིག་ཡིན་པས་སྤྱི་ཚོགས་གོང་དུ་
འཕེལ་བ་དང་བསྟུན་ནས་མིའི་བསམ་བློ་འགྱུར་ལྡོག་འགྲོ་བ་དང་། ཕྱི་རོལ་
529



ཡུལ་གྱི་བྱ་དངོས་གསར་པ་ཟམ་མི་ཆད་པར་དང་ལེན་བྱེད་དགོས་པའི་འགྲོ་
ཕྱོགས་དང་མི་འཚམས་པར་གྱུར་ཅིང་དུས་རབས་དང་མཐུན་པའི་རྩོམ་སྲོལ་
གསར་པའི་རྩོམ་རིག་གི་རིགས་པའི་གཞུང་ལུགས་ཤིག་ད་ལྟ་ཡོངས་སུ་གྲུབ་
མེད་སྟབས་རྒྱ་རིགས་ཀྱི་རྩོམ་སྲོལ་ལ་ལད་མོ་བྱེད་པ་ལྟ་བུར་གྱུར་པས་མི་རིགས་
དེ་རང་གི་ཡི་གེའི་ཐོག་ནས་རྩོམ་རིག་སྒྱུ་རྩལ་གྱི་རྩོམ་ཡིག་གསར་རྩོམ་བྱས་ཚེ་མི་
རིགས་ཀྱི་ཁྱད་ཆོས་དང་སྒྱུ་རྩལ་གྱི་ཉམས་འགྱུར་སོགས་ཇི་བཞིན་མཚོན་རྒྱུར་
ཤུགས་རྐྱེན་ཐེབས་པར་བརྟེན་རྒྱ་ཡིག་གི་ཐོག་ནས་བྲིས་པའི་མི་རིགས་ཀྱི་རྩོམ་
རིག་སྒྱུ་རྩལ་གྱི་རྩོམ་ཡིག་ཤས་ཆེ་བ་བྱུང་ཞིང༌། བོད་ཡིག་ལ་བརྟེན་ནས་བྲིས་
པའི་རྩོམ་རིག་གི་རྩོམ་ཡིག་ཉུང་ཤས་ཙམ་ལས་མེད་པའི་སྣང་ཚུལ་འདི་བྱུང༌།
དེས་ན་ང་ཚོས་བོད་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་གོང་འཕེལ་འགྲོ་
ཚད་དེ་སོག་རིགས་དང་། ཡུ་གུར་རིགས། ཁྲའོ་ཞན་རིགས་སོགས་སྤུན་ཟླའི་
གྲངས་ཉུང་མི་རིགས་ཀྱི་རྗེས་བསྙེགས་ཐུབ་པ་དགོས་ན་རང་མི་རིགས་ཀྱི་སྐད་
ཡིག་གི་ཁྱད་ཆོས་དང་མཐུན་པའི་རྩོམ་རིག་གསར་རྩོམ་གྱི་རིགས་པའི་གཞུང་
ལུགས་ཆ་ཚང་བ་ཞིག་དགོས་པས་རང་རེ་རྩོམ་རིག་སྒྱུ་རྩལ་གྱི་འཐབ་ཕྱོགས་
ཐོག་གི་ལས་དོན་མི་སྣ་ཚོས་རྩོམ་རིག་སྒྱུ་རྩལ་གསར་རྩོམ་གྱི་རིགས་པའི་གཞུང་
ལུགས་འཐུས་ཚང་དུ་བཏང་ནས་ཞན་ཆ་ཁ་གསབ་བྱེད་རྒྱུར་དཀའ་སྤྱད་འབད་
བརྩོན་གནང་དགོས་པའི་རེ་འབོད་ཞུ་བཞིན་ཡོད། མདོར་ན། ཏང་གི་ཀྲུང་
ཨུ་ཚང་འཛོམས་གྲོས་ཚོགས་ཐེངས་གསུམ་པའི་ལམ་ཕྱོགས་ཀྱི་ཁྲིད་སྟོན་འོག་
རྒྱལ་ཡོངས་གྲངས་ཉུང་མི་རིགས་ཀྱི་རྩོམ་རིག་སྒྱུ་རྩལ་གྱི་བྱ་གཞག་དང༌། ལྷག་
པར་དུ་རང་རེ་བོད་ལྗོངས་ཀྱི་རྩོམ་རིག་སྒྱུ་རྩལ་གྱི་བྱ་གཞག་ལ་གྲུབ་འབྲས་ཆེན་
པོ་ཐོབ་པའི་རྨང་ གཞིའི་ ཐོག་མུ་མཐུད་ ཞན་ཆར་ངོས་འཛིན་དང༌། གཙོ་
གནད་དམ་འཛིན། མདུན་སྐྱོད་ཀྱི་ཁ་ཕྱོགས་མ་ནོར་བ། སྔོན་བསྐྱོད་ཀྱི་རྗེས་
ཟིན་ཐབས་བཅས་བྱས་ནས་དུས་སྐབས་གསར་པའི་དགོས་མཁོ་དང་འཚམས་
530



པ་ཡོང་རྒྱུའི་འབད་བརྩོན་བྱེད་དགོས། གོང་དུ་རང་འདོད་ལྟར་ལྟ་སྡུར་གྱིས་
བསམ་ཚུལ་འགའ་ཞིག་བཀོད་པ་ལ་མ་རྟོགས་ལོག་རྟོག་གི་ནོར་འཛོལ་ཡོད་
ངེས་ལ་མཁས་དབང་རྣམས་ཀྱིས་རིན་བྲལ་བཀའ་སློབ་གནང་རྒྱུའི་རེ་བ་ཞུ།
(《 བོད་ལྗོངས་ཞིབ་འཇུག་》1987ལོའི་དུས་དེབ་བཞི་པའི་ཐོག་འཁོད།)
531



ཕྱི་རྒྱལ་དུ་བོད་ཀྱི་རིག་གནས་དང་
ལོ་རྒྱུས་ལ་ཞིབ་འཇུག་བྱེད་ཚུལ་
སྐོར་རགས་ཙམ་གླེང་བ།
ཕྱི་རྒྱལ་དུ་བོད་ཀྱི་རིག་གནས་དང༌། ལོ་རྒྱུས། ཆོས་ལུགས་སོགས་ཀྱི་
སྐོར་ལ་ཞིབ་འཇུག་དང་ཕྱོགས་སྒྲིག་མཚམས་སྦྱོར་བྱེད་པའི་ཐད་ལ་གྲུབ་འབྲས་
ཅུང་ཆེ་ཙམ་ཐོབ་ཡོད་པ་དང༌། རྒྱལ་ནང་དུ་མཁས་པ་མང་པོས་ཕྱི་རྒྱལ་དུ་བོད་
ཀྱི་ རིག་ གནས་ སོགས་ལ་ཞིབ་འཇུག་བྱེད་སྟངས་དང་གྲུབ་འབྲས་ ཐོབ་ཚུལ་
སོགས་མཚམས་སྦྱོར་བྱེད་པའི་ཆེད་རྩོམ་མང་པོ་ཞིག་སྤེལ་ཡོད་པ་མ་ཟད། ལྟ་
སྟངས་འགའ་ཞིག་ལ་གང་ལ་དེ་འཚམས་ཀྱི་དཔྱད་བརྗོད་དང་དགག་སྒྲུབ་ཀྱང་
མཛད་ཡོད་པ་རེད། ཡིན་ནའང་རྩོམ་ཡིག་དེ་དག་མང་ཆེ་བ་རྒྱ་ཡིག་གི་ཐོག་
ནས་སྤེལ་ཡོད་རྐྱེན་རྒྱ་ཆེའི་བོད་རིགས་ས་ཁུལ་གྱི་མཁས་པ་འགའ་རེ་དང་སྐྱེ་བོ་
ཕལ་མོ་ཆེས་ལྟ་ཀློག་བྱེད་མི་ཐུབ་པས་འདིར་རྒྱ་ཡིག་ཐོག་སྤེལ་བའི་རྩོམ་ཡིག་
དང་དེ་མིན་ཆེད་རྩོམ་འགའ་ཞིག་གཞིར་བཟུང་སྟེ་ཕྱོགས་བསྡུས་ཀྱིས་མཚམས་
སྦྱོར་རགས་རིམ་ཞིག་ཞུ་ཡི་ཡིན།
ཕྱི་རྒྱལ་དུ་བོད་ཀྱི་སྤྱི་ཚོགས་དང་ལོ་རྒྱུས་སོགས་ལ་ཞིབ་འཇུག་བྱེད་པའི་
དུས་ཚོད་ཅུང་སྔ་བ་ནི་དུས་རབས་བཅུ་བདུན་པའི་ལོ་རབས་ཉི་ཤུ་པ་ནས་འགོ་
ཚུགས་པ་དང་། དུས་རབས་བཅོ་བརྒྱད་པའི་ལོ་རབས་བཞི་བཅུའི་ནང་ཕྱི་རྒྱལ་
གྱི་གནམ་བདག་ཆོས་ལུགས་ཀྱི་ཆོས་པ་འགའ་ཞིག་མཚོ་བོད་ས་མཐོ་དང་།
532



མདོ་ཁམས། དབུས་གཙང་། སྟོད་མངའ་རིས་སོགས་སུ་ཆོས་ལུགས་སྤེལ་
བར་སླེབས་ཡོད་པ་དང༌། ཁོ་ཚོས་རང་གིས་མཐོང་ཐོས་བྱུང་བའི་བོད་རིགས་
ཀྱི་འཚོ་བའི་གོམས་གཤིས་དང་། བོད་ཀྱི་ལོ་རྒྱུས། ཆོས་ལུགས་སོགས་ཀྱི་ཐད་
རང་གི་རྒྱལ་ཁབ་ཏུ་ཕྱིར་ལོག་རྗེས་མཚམས་སྦྱོར་ཕྲན་བུ་བྱས་ཡོད་པ་དེ་དག་ནི་
ཡོ་རོབ་གླིང་ས་ཁུལ་དུ་བོད་ཀྱི་ལོ་རྒྱུས་སོགས་ལ་ཞིབ་འཇུག་བྱེད་པའི་ཐོག་མའི་
དཔྱད་གཞི་ཞིག་ཏུ་གྱུར་ཡོད་པ་དང་། ཕྱོགས་ཡོངས་ནས་ཞིབ་འཇུག་བྱེད་
པའི་དུས་ནི་དུས་རབས་བཅུ་དགུ་ པའི་ལོ་རབས་སུམ་ཅུའི་ནང་ཡིན་ཞིང་།
དེའི་ཐད་གསར་གཏོད་མཁན་ལྟ་བུ་ནི་ཧང་ག་རི་རྒྱལ་ཁབ་ཀྱི་ཆའོ་མ་ཟེར་བ་དེ་
རེད། ཁོང་ནི་1823ལོར་ཀྲུང་གོར་ཡོང་སྟེ་དགོན་སྡེའི་ནང་ལོ་བདུན་ཙམ་རིང་
བོད་ཡིག་སློབ་སྦྱོང་བྱས་པ་དང༌། 1834ལོར་《བོད་དབྱིན་ཤན་སྦྱར་གྱི་ཚིག་
མཛོད་》དང་《བོད་སྐད་ཡིག་གི་བརྡ་སྤྲོད་རིག་པ་》ཞེས་པའི་དཔེ་དེབ་པར་དུ་
བསྐྲུན་པ་དང༌། དེ་རྗེས་བཀའ་འགྱུར་དང་བསྟན་འགྱུར་སོགས་ངོ་སྤྲོད་བྱེད་
པའི་ཆེད་རྩོམ་ཡང་སྤེལ་བར་བརྟེན་ཕྱི་རྒྱལ་དུ་བོད་ཀྱི་ཆོས་ལུགས་དང་། ལོ་
རྒྱུས། རིག་གནས་སོགས་ལ་ཞིབ་འཇུག་བྱེད་རྒྱུར་སྐུལ་འདེད་ཤུགས་ཆེན་
ཐེབས་ཡོད།
1824ལོར་བལ་ཡུལ་དུ་སྡོད་པའི་དབྱིན་ཇིའི་འཐུས་ཚབ་མི་སྣ་ཧ་ཏ་
ཤུན་གྱིས་བལ་ཡུལ་གྱི་དགོན་པ་ཁག་ནས་རྒྱ་གར་སོགས་སུ་སྔ་ས་ནས་མེད་པར་
གྱུར་ཟིན་པའི་ཆོས་འབྱུང་མང་པོ་ཞིག་བསྡུ་རུབ་བྱས་ཏེ་འཁྱེར་བ་དང་། དེ་
རྗེས་བལ་ཡུལ་དུ་ཡོད་པའི་འབྲེལ་ཡོད་མི་སྣ་འགའ་ཤས་ཀྱི་རོགས་རམ་འོག་ལྷ་
ས་ནས་བཀའ་འགྱུར་དང་བསྟན་འགྱུར་ཆ་ཚང་དབོར་ཕྱིན་པ་དང༌། དུས་དེ་
དང་མཚུངས་པར་ཨུ་རུ་སུའི་རྒྱལ་ཁབ་ཀྱིས་སོག་པོ་ཕྱི་སོག་གི་དགོན་པ་ཞིག་
ནས་བཀའ་འགྱུར་དང་བསྟན་འགྱུར་གྱི་དཔེ་ཆ་འགའ་ཞིག་དང་། དེ་རྗེས་པེ་
ཅིན་ནས་བཀའ་འགྱུར་དང་བསྟན་འགྱུར་གྱི་དཔེ་དེབ་ཆ་ཚང་འཁྱེར་སོང་བ་
533



རེད། དེ་ལྟར་ཕྱི་རྒྱལ་དུ་བོད་ཀྱི་རིག་གནས་སོགས་ལ་ཞིབ་འཇུག་བྱེད་མཁན་
གྱི་མི་རིམ་བཞིན་ཇེ་མང་དུ་སོང་བ་དང་། ལྷག་པར་དབྱིན་ཇི་དང༌། འཇར་
མན། ཨུ་རུ་སུ་སོགས་སུ་ཞིབ་འཇུག་བྱེད་མཁན་གྱི་ཆེད་ལས་མི་སྣ་ཡོད་པ་མ་
ཟད། དུས་རབས་བཅུ་དགུ་པའི་ལོ་མཇུག་ཏུ་རི་པིན་དང་ཨ་མེ་རི་ཀ་སོགས་སུ་
ཡང་ཞིབ་འཇུག་བྱེད་འགོ་ཚུགས་ཤིང༌། ཁོ་ཚོས་ཕྱོགས་གཅིག་ནས་རྒྱ་ཡིག་
ཐོག་བཀོད་ཡོད་ པའི་ བོད་ ཀྱི་ ལོ་ རྒྱུས་དཔྱད་ གཞིའི་ ཡིག་ རིགས་ ཁག་ དང༌།
ཕྱོགས་གཞན་ཞིག་ནས་བོད་ཡིག་གི་མ་དཔེ་ཡིག་བསྒྱུར་བྱེད་གང་ཐུབ་བྱས་
ཡོད། དཔེར་ན། 《རྒྱ་གར་ཆོས་འབྱུང་》དུས་རབས་བཅུ་དགུ་པའི་ནང་དུ་
འཇར་མན་དང་ཨུ་རུ་སུའི་ཡི་གེར་བསྒྱུར་པ་དང་《བུ་སྟོན་ཆོས་འབྱུང་》ཡང་
དབྱིན་ཇིའི་ཡི་གེར་བསྒྱུར་ཡོད་པ་དང་ཁོ་ཚོས་བོད་ཀྱི་མཁས་པ་ཚོས་སངས་
རྒྱས་ཆོས་ལུགས་ལ་ཞིབ་འཇུག་དང་སློབ་སྦྱོང་བྱས་པའི་གྲུབ་འབྲས་ནི་རྒྱ་གར་
གྱི་མཁས་པ་རྣམས་ལས་ལྷག་པ་ཞིག་ཡོད་པར་ངོས་འཛིན་བྱེད་ཀྱི་ཡོད་པས་
བོད་ཀྱི་རིག་གནས་ལ་སློབ་སྦྱོང་དང་ཞིབ་འཇུག་བྱེད་རྒྱུ་ནི་སྐོམ་པ་ཆུ་འདོད་
ལྟར་གྱི་ཚད་དུ་སླེབས།
1879ལོ་ནས་1883ལོ་བར་དབྱིན་ཇི་དང་རྒྱ་གར་སྲིད་གཞུང་གིས་
བོད་ཀྱི་རིག་གནས་ཐད་རྒྱུས་མངའ་ཆེན་པོ་ཡོད་པའི་རྒྱ་གར་གྱི་མཁས་པ་ཏ་སི་
ཟེར་བ་དེ་གླས་ཏེ་བོད་ཀྱི་རིག་གཞུང་མཚམས་སྦྱོར་བྱེད་ དུ་བཅུག་པ་དང༌།
ཡང་དེ་སྔོན་ཁོང་བོད་ཀྱི་དགོན་སྡེ་འགའ་ཞིག་ལ་རྒྱུས་མངའ་ཡོད་པར་བརྟེན་
བོད་དབུས་གཙང་དང་མདོ་སྨད་སོགས་སུ་ཐེངས་གཉིས་བསྐྱོད་ཅིང༌། དཔེ་ཆ་
བྲིས་མ་དང་ཤིང་དཔར་མང་པོ་ཞིག་འཁྱེར་ཕྱིན་པ་དེའི་ནང་དུ་ ཕྱི་རྒྱལ་དུ་
མཐོང་ཡས་ཧ་ཅང་དཀོན་པའི་བོད་ ཀྱི་རིག་གནས་དང་། ལོ་རྒྱུས། ཆོས་
ལུགས་སོགས་ཀྱི་གསུང་རྩོམ་རྩ་ཆེའི་རིགས་མང་པོ་ཡོད་རྐྱེན་དེ་དུས་ཁོང་ལ་ཕྱི་
རྒྱལ་གྱི་མཁས་པ་མང་པོས་དགའ་བསུ་ཐོབ་པ་མ་ཟད། མཐོང་ཧ་ཅང་ཆེན་པོ་
3.
534



བྱེད་ཀྱི་ཡོད་པ་རེད། 1906 - 1907ལོ་བར་དབྱིན་ཇིའི་མི་སི་ཐན་དབྱིང་
ཟེར་བ་དེས་རང་རྒྱལ་གྱི་ཤིན་ཅང་ལྷོ་ཁུལ་དང་ཏུན་ཧོང་ནས་གནའ་རབས་ཀྱི་
རྩོམ་རིག་ཧ་ཅང་མང་པོ་ཞིག་འཁྱེར་བ་དང་། ཧྥ་རེན་སིའི་རྒྱལ་ཁབ་ཀྱི་མི་པའོ་
ཤི་ཧ་ཡིས་ཀྱང་1908ལོར་སངས་རྒྱས་སྟོང་སྐུའི་བྲག་ཕུག་ནས་བོད་ཀྱི་གནའ་
རབས་ཀྱི་གསུང་རྩོམ་བྲིས་མ་དང་དཔེ་ཆ་མང་པོ་ཞིག་དབོར་སྐྱེལ་བྱས། ཡིག་
ཆ་དེ་དག་ནི་པ་ལི་དང་ལུན་ཏུན་དཔེ་མཛོད་ཁང་དུ་གསང་བ་དམ་པོས་ཉར་
ཚགས་བྱས་ སྟབས་ མཁས་ པ་ ཉུང་ ཤེས་ ཤིག་ གིས་ ཞིབ་ དཔྱོད་ བྱས་ པ་ མ་
གཏོགས་མི་མང་ཆེ་བར་བལྟ་རྒྱུའི་གོ་སྐབས་མ་རྙེད། །
གཤམ་དུ་ཕྱི་རྒྱལ་དུ་བོད་ཀྱི་རིག་གནས་དང་ལོ་རྒྱུས་ལ་ཞིབ་འཇུག་བྱས་
པ་དང་གྲུབ་འབྲས་ཐོབ་པའི་སྐོར་ངོ་སྤྲོད་མདོར་བསྡུས་ཞུ་རྒྱུ་ཡིན།
དང་པོ། རིག་གནས་ཀྱི་སྐོར།
བོད་ཀྱི་རིག་གནས་ནི་ཕྱི་རྒྱལ་དུ་མཁས་པ་མང་པོས་ཞིབ་འཇུག་བྱེད་
པའི་གནད་གཙོ་བོ་ཞིག་ཏུ་འཛིན་པ་དང༌། མཁས་པ་མང་པོས་དེའི་སྐོར་ཆེད་
རྩོམ་ཧ་ཅང་མང་པོ་ཞིག་སྤེལ་ཡོད་རུང་དེ་དག་གི་ནང་ནས་བག་ཆགས་ཆེ་ཤོས་
དང་དོ་སྣང་བྱེད་དགོས་པའི་དཔེ་འགའ་ཞིག་ཡོད་པ་ནས་དཔེ་མཚོན་ཙམ་
བརྗོད་ན། ཧྥ་རེན་སིའི་མཁས་པ་ཧྲི་ ཐད་ཨན་གྱིས་བྲིས་པའི་《 བོད་ཀྱི་རིག་
གནས་》ཞེས་པའི་དཔེ་དེབ་དང་། དབྱིན་ཇིའི་མཁས་པ་སི་ནེ་འར་གེ་ལོ་ཧྥུ་
དང་སྤྱི་ཇེ་དྲེན་གཉིས་ཀྱིས་བརྩམས་པའི་《 བོད་ཀྱི་རིག་གནས་ལོ་རྒྱུས་》ཞེས་
པ་ལྟ་བུ་ཡིན་ཞིང༌། དཔེ་དེབ་དེ་གཉིས་ལ་རྒྱལ་སྤྱིའི་ཐོག་བོད་ཀྱི་རིག་གནས་ལ་
ཞིབ་འཇུག་བྱེད་མཁན་རྣམས་ཀྱིས་མཐོང་ཆེན་བྱེད་པ་དང་བག་ཆགས་ཤུགས་
ཆེན་ཡོད་པ་ཞིག་རེད།
བྲི་ཐད་ཨན་གྱིས་བརྩམས་པའི་《 བོད་ཀྱི་རིག་གནས་》ཞེས་པའི་དཔེ་
535



དེབ་དེ་1962ལོར་པ་ལིར་པར་བསྐྲུན་བྱས་པར་ཁྱོན་ ཤོག་གྲངས269ཡོད།
དཔེ་དེབ་དེའི་བརྗོད་བྱའི་ ཐད་ནང་དོན་གཞི་རྒྱ་ཆེ་ཞིང་ཕུན་སུམ་ཚོགས་པ་
དང༌། གཏིང་ཟབ་པ། དོགས་པ་ཆོད་ངེས་པ་སོགས་ཀྱི་ཁྱད་ཆོས་ལྡན་ཡོད་
སྐད་མ་ཟད། རྩོམ་པ་པོས་བོད་ཡིག་གི་དཔེ་དེབ་མི་འདྲ་བ་ཁག་ལྔ་བཅུ་ང་
བདུན་ཙམ་དཔྱད་གཞིར་བྱས་ཏེ་བྲིས་པ་ཞིག་རེད། 1971ལོར་དེ་རི་པིན་གྱི་
ཡི་གེར་བསྒྱུར་བ་དང་། 1972ལོར་དབྱིན་ཇིའི་ཡི་གེར་བསྒྱུར་ཏེ་དཔར་བསྐྲུན་
བྱས་ཡོད་རྐྱེན་རྒྱལ་སྤྱིའི་ཐོག་བག་ཆགས་ཤུགས་ཆེན་ཡོད་པའང་གནས་ཚུལ་
འདིའི་ཐོག་ནས་མཐོང་ཐུབ་པ་ཞིག་ཡིན། 《 བོད་ཀྱི་རིག་གནས་》ཞེས་པའི་
དཔེ་དེབ་དེའི་ནང་ལེའུ་ལྔ་རུ་བགོས་ཏེ་བརྗོད་ཡོད་པ་སྟེ། དང་པོ་ས་བབས་
དང་ཡུལ་མི། ( འདིར་ནང་གསེས་གསུམ་ཡོད།) གཉིས་པ་ལོ་རྒྱུས་ཀྱི་ལྟ་ཚུལ་
རགས་བསྡུས། ( འདིར་ནང་གསེས་བཞི་ཡོད། ) གསུམ་པ་སྤྱི་ཚོགས་ཀྱི་སྐོར།
( འདིར་ནང་གསེས་བཞི་ཡོད།)བཞི་པ་ཆོས་ལུགས་དང་ཡུལ་སྲོལ་གོམས་
གཤིས། ( འདིར་ནང་གསེས་གསུམ་ཡོད།) ལྔ་པ་མཛེས་རིག་ལག་རྩལ་དང་
རྩོམ་རིག་གི་སྐོར་བཅས་སོ། །
དབྱིན་ཇིའི་མཁས་པ་སི་ནེ་འར་གི་ལོ་ཧྥུ་དང་སྤྱི་ཇེ་ཧྲེན་གཉིས་ཀྱིས་ཐུན་
མོང་ཐོག་བརྩམས་པའི་《 བོད་ཀྱི་རིག་གནས་ལོ་རྒྱུས་》ཞེས་པའི་དཔེ་དེབ་
དེ་1968ལོར་དཔར་བསྐྲུན་བྱས་པ་དང༌། དཔེ་དེབ་དེའི་ནང་ལེའུ་དགུ་རུ་
དབྱེ་སྟེ་བརྗོད་ཡོད་པ་སྟེ། དང་པོ། བོད་ཀྱི་དབང་ཆར་འཛིན་པའི་རྣམ་
འགྱུར། གཉིས་པ། སངས་རྒྱས་ཆོས་ལུགས་ཇི་ལྟར་ཁྱབ་པ་དང་དར་བའི་
སྐོར། གསུམ་པ། ཕྱིས་དར་བའི་རྩོམ་རིག་གི་ལྟ་ཚུལ། བཞི་པ། དགོན་པའི་
འཚོ་བ་གསར་གཏོད་བྱས་པའི་སྐོར། ལྔ་པ། མོང་གོལ་ གྱི་བཙན་དབང་།
དྲུག་པ། ཆོས་ལུགས་ཀྱིས་བདག་བཟུང་བྱས་པའི་སྐོར། བདུན་པ། དབང་
ཆ་ཇི་ལྟར་འཕེལ་བ། བརྒྱད་པ། མཀྵ་ཡི་བཙན་དབང༌། དགུ་པ། དུས་
536



རབས་ཉི་ཤུ་པ་ཟེར་བ་བཅས་རེད། དཔེ་དེབ་འདིའི་ནང་ལོ་རྒྱུས་ཀྱི་དུས་རིམ་
གཙོ་བོར་གཞིགས་ཏེ་བོད་ཀྱི་རིག་གནས་འཕེལ་ཚུལ་སྐོར་བརྗོད་ཡོད་པ་མ་
ཟད། དེ་མིན་བོད་ཀྱི་ས་ཁམས་སྐོར་དང་། བོད་རིགས་ཇི་ལྟར་བྱུང་བའི་སྐོར།
ཞིང་ལས་དང༌། ཆོས་ལུགས། འཛུགས་སྐྲུན། ཀུན་རྫོབ་ཀྱི་རྩོམ་རིག ཚད་
མ་རིག་པ། སྒྱུ་རྩལ་དང་བཟོ་རྩལ། རོལ་མོ་དང་ཞབས་བྲོ་སོགས་ཀྱི་སྐོར་
བརྗོད་ཡོད་པ་དང་། ད་དུང་ཉེ་རབས་ཀྱི་ཆབ་སྲིད་འགྱུར་བའི་སྐོར་བཀོད་ཡོད་
པ་མ་ཟད། དཔེ་དེབ་ཀྱི་མཇུག་ཏུ་ས་ཁྲ་དང་ལོ་ཚིགས་རེའུ་མིག བོད་ཀྱི་ཆོས་
ལུགས་ཀྱི་གཏད་རབས་རེའུ་མིག བོད་ཀྱི་ཡི་གེའི་ང་རོ་འདོན་ཚུལ་ གྱི་ སྐྱེ་
གནས་གསལ་བཤད་སོགས་ཀྱི་སྐོར་བྲིས་ཡོད། ཕྱི་ཚུལ་ནས་བལྟས་ན་སྤྱིར་
ཁྱོན་ཡོངས་ནས་བོད་ཀྱི་རིག་གནས་ལོ་རྒྱུས་བྲིས་ཡོད་པའི་ཚུལ་དུ་ཡོད་ཀྱང་།
བོད་ཀྱི་ལོ་རྒྱུས་དང་རིག་གནས་འཕེལ་ཚུལ་སྐོར་ལ་འཁྱོག་བཤད་མང་པོ་བྱས་
འདུག་ཅེས་རྒྱལ་ནང་གི་མཁས་པ་མང་པོས་གསུངས། ཡིན་ནའང་རྒྱལ་སྤྱིའི་
ཐོག་མི་ཁག་གཅིག་གིས་དཔེ་དེབ་དེར་འུད་སྒྲོག་བྱེད་ཀྱི་ཡོད་པ་རེད།
གཉིས་པ། སྒྲུང་ལ་ཞིབ་འཇུག་བྱེད་ཚུལ་དང་སྒྱུར་ཡིག་
གི་སྐོར།
1. 《གེ་སར་རྒྱལ་པོའི་སྒྲུང་།》
《གེ་སར་རྒྱལ་པོའི་སྒྲུང་》ནི་བོད་རིགས་ཀྱི་སྔོན་བྱུང་དཔའ་བོར་བསྟོད་
བསྔགས་བྱེད་ པའི་ ལོ་ རྒྱུས་ ཀྱི་སྙན་རྩོམ་རླབས་པོ་ཆེ་ ཞིག་ ཡིན་ པ་མ་ཟད།
འཛམ་གླིང་ཐོག་ལོ་རྒྱུས་སྙན་རྩོམ་རིང་ཤོས་ཤིག་ཡིན་ཞིང་། དེར་ཚད་མཐོའི་
མང་ཚོགས་ཀྱི་རང་བཞིན་དང་སྒྱུ་རྩལ་གྱི་རྣམ་པ་ཕུན་སུམ་ཚོགས་པོ་ལྡན་པའི་
དབང་གིས་གནའ་རབས་དང་། དེང་རབས། རྒྱལ་ནང་དང་ཕྱི་རྒྱལ་བཅས་ཀྱི་
མཁས་པ་མང་པོས་རྩོམ་རིག་རླབས་པོ་ཆེ་དེར་ཞིབ་འཇུག་དང་དཔྱད་གཏམ།
537



མང་པོ་བརྗོད་ཡོད་ལ། ཐུན་མོང་དུ་རྩོད་གླེང་མེད་པའི་སྒོ་ནས་བོད་རིགས་མི་
དམངས་ཀྱི་རིག་གནས་ཤུལ་རྒྱུན་ནང་གི་ཁྱད་དུ་འཕགས་པའི་རྩོམ་རིགས་ཤིག་
དང༌། གཞུང་ཚད་རྒྱ་ཆེ་ལ་ཚིག་སྦྱོར་རྨད་དུ་བྱུང་བའི་སྒྱུ་རྩལ་འདི་ལྟ་བུ་ནི་
འཛམ་གླིང་ཐོག་ཧ་ཅང་མཐོང་དཀོན་པ་དང༌། དེ་ནི་འཛམ་གླིང་རིག་གནས་
རིན་ཆེན་གཏེར་མཛོད་ནང་ གི་ནམ་ཡང་ཉམས་པར་མི་འགྱུར་ བའི་ འོད་
མདངས་ལྷམ་མེར་འཚེར་བའི་ནོར་བུ་ཞིག་ཡིན་པར་ངོས་འཛིན་བྱེད་ཀྱིན་ཡོད་
ལ། སྙན་རྩོམ་དེ་རྩོམ་པ་པོ་ཁོ་ན་ཉིད་ལ་བརྟེན་ནས་བྱུང་བ་ཞིག་མ་ཡིན་པར་
རྒྱ་ཆེའི་མང་ཚོགས་ཀྱིས་རང་གི་ཕུན་སུམ་ཚོགས་པའི་འཚོ་བའི་ནང་གསར་
རྩོམ་བྱས་ཤིང་། ས་གནས་སོ་སོས་རང་རང་གི་གནས་ཚུལ་ལ་གཞིགས་ནས་མུ་
མཐུད་ཁ་གསབ་བྱས་ཏེ་ཇེ་རྒྱས་ཇེ་ལེགས་སུ་སོང་བ་ཞིག་ཏུ་ངོས་འཛིན་བྱེད་
ཀྱིན་ཡོད། ཕྱི་རྒྱལ་དུ་སྙན་རྩོམ་རླབས་པོ་ཆེ་འདིར་མཐོང་ཧ་ཅང་ཆེན་པོ་བྱས་
ཏེ་སྔ་ས་ནས་སྙན་རྩོམ་དེ་མཚམས་སྦྱོར་དང་ཞིབ་འཇུག་བྱེད་འགོ་ཚུགས།
1776ལོར་ཨུ་རུ་སུའི་འགྲུལ་སྐྱོད་པ་པ་ལ་ལེ་སི་ཟེར་བ་དེས་ཨུ་རུ་སུར་
ཁོང་གིས་བསྒྱུར་བའི་《གེ་སར་རྟོགས་བརྗོད་》ཅེས་པ་པར་དུ་བསྐྲུན་པ་དང༌།
1839ལོར་ཨུ་རུ་སུའི་སི་དབྱིན་ཏེ་ཐེ་ཟེར་བ་དེས་གྲོང་ཁྱེར་པི་ཏེ་པའོ་ལ་སོག་
ཡིག་གི་《གླིང་རྗེ་གེ་ སར་ རྒྱལ་ པོའི་ སྒྲུང་》འགྲེམས་སྤེལ་བྱས་པ་མ་ཟད།
འཇར་མན་གྱི་ཡི་གེར་ཡང་བསྒྱུར། 1902ལོར་ཧྥ་རེན་སིའི་ཧྥུ་ལན་ཁེ་ཟེར་བ་
དེས་བོད་ལྗོངས་ནས་《 གླིང་རྗེ་གེ་སར་རྒྱལ་པོའི་སྒྲུང་དཔེ་》བྲིས་མ་འཚོལ་བསྡུ་
བྱས་ཏེ་སྤྱི་ལོ་1905ལོར་རྒྱ་གར་དུ་《 གླིང་རྗེ་གེ་སར་རྒྱལ་པོའི་རྣམ་ཐར་》ཞེས་
པའི་བོད་ཡིག་དང་དབྱིན་ཡིག་ཤན་སྦྱར་གྱི་སྒྲུང་དེབ་པར་དུ་བསྐྲུན་པ་དང་།
ལོ་རབས་ཉི་ཤུ་པའི་ནང་ཧྥ་རེན་སི་པ་ཏ་ཨུད་ཏི་ནེར་ལོ་བཅོ་བརྒྱད་ལ་སོན་
སྐབས་སུ་མཚོ་སྔོན་ས་ཁུལ་དུ་སླེབས་ཤིང༌། བོད་པ་གཡུང་དགེ་འདུན་ཕ་ཚབ་
ལ་བརྟེན་ནས་བོད་རིགས་སྒྲུང་མཁན་གྱིས་སྨྲ་བའི་《གླིང་རྗེ་གེ་སར་རྒྱལ་པོའི་
538



སྒྲུང་》ཁག་གཅིག་ཟིན་བྲིས་སུ་བཀོད་དེ་ཧྥ་རེན་སེར་ཕྱིར་ལོག་བྱས་རྗེས་ཧྥ་
ཡིག་ལ་བསྒྱུར་ནས་1931ལོར་པ་ལིར་པར་བསྐྲུན་བྱས། ཧྲི་ཐད་ཨན་ནི་ཧྥ་
རེན་སིའི་སྙན་གྲགས་ཆེ་བའི་ཤར་ཕྱོགས་ཀྱི་རིག་གཞུང་མཁས་ཅན་ཞིག་ཡིན་
པ་དང་། ལྷག་པར་དུ་གེ་ སར་རྒྱལ་པོའི་སྒྲུང་ཞིབ་འཇུག་བྱེད་ པའི་ ཐད་ལ་
གྲགས་པ་ཡོད་པ་ཞིག་རེད། ཁོང་1946 - 1949ལོ་བར་ཀྲུང་གོའི་ས་ཆར་
བཞུགས་ཏེ་ཟི་ཁྲོན་གྱི་སྡེ་དགེ་དང༌། འདན་ཁོག་ས་རྒྱུད་དུ་གེ་སར་རྒྱལ་པོའི་
སྒྲུང་འཚོལ་བསྡུ་དང་བརྟག་དཔྱད་བྱེད་པར་བསྐྱོད་ཡོད་པ་དང༌། དུས་ཡུན་
རིང་པོའི་ནང་སྙིང་རུས་ཆེན་པོས་《གེ་སར་རྒྱལ་པོའི་སྒྲུང་》འཚོལ་བསྡུ་དང་།
ཞིབ་འཇུག ཡིག་སྒྱུར་སོགས་ཀྱི་ལས་ལ་གཞོལ་བ་མ་ཟད། གེ་སར་རྒྱལ་པོའི་
སྒྲུང་སྐོར་གྱི་དཔྱད་གཏམ་ཆེད་རྩོམ་ཡང་སྤེལ་ཡོད་པ་རེད། 1956ལོར་པ་
ལིར་《 གླིང་ཚང་དཔར་གཞིའི་བོད་རིགས་གེ་སར་རྒྱལ་པོའི་སྒྲུང་》ཞེས་པའི་
དཔེ་དེབ་ཅིག་དཔར་བསྐྲུན་བྱས་ཡོད་པ་དེ་ལ་ཤོག་གྲངས་སུམ་བརྒྱ་ལྷག་ཙམ་
ཡོད་པ་དང༌། 1958ལོར་ཁོང་གིས་《གེ་སར་གྱི་རྣམ་ཐར་བྲིས་པའི་བོད་ཀྱི་
ཐང་ཁ་》ཞེས་པའི་རྩོམ་ཡིག་ཅིག་སྤེལ་བ་དང༌། 1959ལོར་པ་ལིར་དཔར་
བསྐྲུན་བྱས་པའི་《བོད་རིགས་གེ་སར་རྒྱལ་པོའི་སྒྲུང་དང་སྒྲུང་མཁན་རིག་རྩལ་
པར་ཞིབ་འཇུག་བྱས་པའི་སྐོར་》ཞེས་པའི་དཔེ་དེབ་དེར་ཤོག་གྲངས་646ཡོད་
པ་དང༌། 1969ལོར་པ་ལིར་《 གླིང་གེ་སར་རྒྱལ་པོའི་སྒྲུང་ལ་ཞིབ་ཏུ་དཔྱད་
པ་》ཞེས་ པའི་ དཔེ་ དེབ་ ཅིག་ དཔར་ བསྐྲུན་ བྱས་ ཡོད་ པ་ དེར་ ཤོག་
གྲངས་600ལྷག་ཙམ་ཡོད་པ་རེད། 《གེ་སར་རྒྱལ་པོའི་སྒྲུང་》ལ་ཞིབ་འཇུག་
བྱེད་མཁན་རྣམས་ཀྱིས་ཧྲི་ཐད་ཨན་གྱིས་བརྩམས་པའི་རྩོམ་དེབ་དེ་དག་ལ་དོ་
སྣང་བྱེད་དགོས་པ་ཞིག་ཡིན། །
2. 《ས་སྐྱ་ལེགས་བཤད་》ལ་ཞིབ་འཇུག་བྱས་པའི་སྐོར།
ཕྱི་རྒྱལ་དུ་《ས་སྐྱ་ལེགས་བཤད་》ལ་ཞིབ་འཇུག་བྱེད་པའི་སྐོར་གྱི་ཆེད་
539



རྩོམ་ཧ་ཅང་མང་པོ་ཞིག་སྤེལ་ཡོད་པའི་ནང་ཚན་ཧང་ག་རི་རྒྱལ་ཁབ་ཀྱི་ཤར་
ཕྱོགས་རིག་གནས་མཁས་པ་ལི་ཀའི་ཏི་ཟེར་བ་དེས་1973ལོར་《 གདམས་
ཚིག་གི་ རིན་ཆེན་གཏེར་མཛོད་ ས་སྐྱ་ལེགས་བཤད་》ཅེས་ པའི་དེབ་ཅིག་
བརྩམས་ཡོད། དེ་ནི་ཁོང་གིས་བོད་ཡིག་གི་ས་སྐྱ་ལེགས་བཤད་དང་སོག་པོའི་
ཡི་གེར་བསྒྱུར་བའི་ས་སྐྱ་ལེགས་བཤད་སོགས་ལ་ཞིབ་འཇུག་དང་ཡིག་སྒྱུར་བྱས་
པ་མ་ཟད། ཟུར་བཀོལ་དཀར་ཆག་ཀྱང་བཀོད་ཡོད་པ་ཞིག་རེད། དཔེ་དེབ་
དེར་ཤོག་གྲངས་ལྔ་བརྒྱ་ལྷག་ཙམ་ཡོད་པ་དང༌། ས་སྐྱ་ལེགས་བཤད་ལ་ཞིབ་
འཇུག་བྱེད་རྒྱུའི་ཐད་གྲུབ་འབྲས་ཅུང་ཆེ་ཙམ་ཐོབ་ཡོད་པའི་དེབ་ཅིག་ཡིན་པས་
《ས་སྐྱ་ལེགས་བཤད་》ལ་ཞིབ་འཇུག་བྱེད་མཁན་རྣམས་ཀྱིས་དཔེ་དེབ་འདིར་
དོ་སྣང་བྱེད་དགོས་པ་ནི་སྨོས་ཅི་དགོས། །
3. 《མི་ལ་རས་པའི་རྣམ་ཐར་》དང་《མགུར་འབུམ།》
གྲུབ་པའི་དབང་ཕྱུག་མི་ལ་རས་པ་ནི་ཡུལ་མང་ཡུལ་སྐྱ་རྔ་རྩ་ཞེས་པར་
ཡབ་ཤེས་རབ་རྒྱལ་མཚན་དང༌། ཡུམ་མྱང་ཚ་དཀར་རྒྱན་གྱི་བུར་1040ལོར་
སྐུ་འཁྲུངས་ཤིང༌། 1123ལོར་སྐུ་གཤེགས། 《 མི་ལ་རས་པའི་རྣམ་ཐར་》
རྩོམ་པ་པོ་ནི་གཙང་ཕྱོགས་ཀྱི་རྣལ་འབྱོར་པ་གཙང་སྨྱོན་ཧེ་རུ་ཀ་འམ། སངས་
རྒྱས་རྒྱལ་མཚན་ནམ། རུས་པའི་རྒྱན་ཅན་ཞེས་སུ་གྲགས་པ་དེ་ཡིན་ཞིང་།
ཁོང་1452ལོར་འཁྲུངས་ པ་ དང་། 1507ལོར་ འདས། 1488ལོར་རྩོམ་
འབྲི་ལེགས་པར་གྲུབ་ཅེས་གྲགས། རྣམ་ཐར་འདི་ནི་མི་ལ་རས་པ་དང་སློབ་མ་
རས་ཆུང་པ་གཉིས་དྲི་བ་དྲི་ལན་གྱི་ཚུལ་ལ་བརྟེན་ནས་བརྩམས་པའི་ལོ་རྒྱུས་ཀྱི་
རྩོམ་རིག་ཕུལ་དུ་བྱུང་བ་ཞིག་ཡིན་ཞིང་། རྣམ་ཐར་འདིའི་ནང་མི་ལ་རས་པ་
དང་གང་དེའི་བླ་མ་མར་པ་སོགས་ཀྱི་ཐུགས་གཤིས་དང་མཛད་སྤྱོད་པིར་རིས་
མཁས་པས་རི་མོར་བྱས་པ་ལྟར་ཇི་མ་ཇི་བཞིན་མིག་ལམ་དུ་འཆར་རྒྱུ་ཡོད་པ་ནི་
རྣམ་ཐར་འདིའི་ཐུན་མོང་མིན་པའི་ཁྱད་ཆོས་ཤིག་ཡིན། དེར་བརྟེན་རྒྱལ་སྤྱིའི་
540



ཐོག་མཁས་པ་གྲངས་ལས་འདས་པ་ཞིག་གིས་སྤྲོ་བ་རབ་ཏུ་འཕེལ་ཏེ་དེར་ཞིབ་
འཇུག་དང༌། བརྩི་མཐོང་ཆེན་པོ་བྱས་ཏེ་ཡིག་རིགས་མི་འདྲ་བ་དུ་མར་བསྒྱུར་
ཟིན་པ་དང་ཆེད་རྩོམ་ཡང་ཧ་ཅང་མང་པོ་ཞིག་སྤེལ་ཡོད་པ་རེད། མི་ལ་རས་
པའི་རྣམ་ཐར་འདིར་དིང་རི་དཔར་ཤིང་དང་། སྡེ་དགེའི་དཔར་ཤིང་། ལྷ་
སའི་དཔར་ཤིང༌། པེ་ཅིན་གྱི་དཔར་ཤིང་སོགས་ཡོད་པ་དང༌། 1925ལོར་ཧྥ་
རེན་སིའི་ཡི་གེར་བསྒྱུར་པ་དང༌། སྒྱུར་བ་པོ་པ་ལིའི་སློབ་གྲྭ་ཆེན་མོའི་བོད་ཡིག་
གི་དགེ་རྒན་པ་ཁོ་ཟེར་བ་དེ་རེད། 1931ལོར་ཧོ་ཁོ་ཧོས་ཧེ་ཟེར་བ་ཞིག་གིས་
ལྗར་ པན་ ཡི་ གེར་ བསྒྱུར་ ནས་ ཏུང་ ཅིན་ དུ་ དཔར་ དུ་ བསྐྲུན་ པ་ དང༌།
1959ལོར་ཏ་དབྱཱན་ཟེར་བའི་དགེ་རྒན་ཆེན་མོ་ཞིག་གིས་ལ་ཏིང་ཡི་གེར་སྒྲ་
བསྒྱུར་བྱས་པའི་《རྣམ་ཐར་》ཧོ་ལན་རྒྱལ་ཁབ་ཀྱི་ཧེ་ཡ་གྲོང་ཁྱེར་དུ་དཔར་དུ་
བསྐྲུན། དེ་མིན་མི་ལ་རས་པའི་ལྡེབས་རིས་དང་། ཐང་ཁ། འཇིམ་སྐུ་ལ་
སོགས་པའི་བརྙན་རིས་རྣམ་པ་སྣ་ཚོགས་ཡོད། ཨ་མོ་ཟི་ཐི་ཏན་ཟེར་བ་ཞིག་
གིས་ཐང་ ཁ་ཉེར་བརྒྱད་ ལས་བྱས་པའི་《 མི་ལ་རས་པའི་རྣམ་ ཐར་བརྙན་
རིས་》ཞེས་བྱ་བའི་རི་མོའི་དཔེ་དེབ་དཔར་དུ་བསྐྲུན་ཡོད། །
《མགུར་འབུམ་》ནི་མི་ལ་རས་པ་རང་ཉིད་ཀྱིས་གསུངས་པ་སྨོས་མི་
དགོས་ཀྱང་། ཁོང་སྐུ་གཤེགས་རྗེས་དངོས་བརྒྱུད་ཀྱི་སློབ་མ་དང་རྗེས་འཇུག་
པ་དག་གིས་བཏུས་བསྒྲིགས་བྱས་པ་ཞིག་ཡིན། 1962ལོར་ཨ་མེ་རི་ཁའི་རྒྱལ་
ཁོངས་སུ་ ཞུགས་ པའི་ ཀྲུང་ གོ་ པ་ ཀུན་ ཁྲིན་ ཅི་ ཟེར་བ་ཞིག་ གིས་《 མགུར་
འབུམ་》དབྱིན་ཇིའི་ཡི་གེར་བསྒྱུར་ནས་ཉིའུ་ཡོག་གྲོང་ཁྱེར་དུ་དཔར་བསྐྲུན་
བྱས། །
དེ་མིན་ཨོ་སི་ཁྲུ་རི་ཡ་ རྒྱལ་ ཁབ་ཀྱི་མཁས་པ་ཨའོ་འར་ ཧྲ་ཁེ་ ( མོ་ )
ཡིས་1967ལོར་《བོད་ཀྱི་གནའ་བོའི་རྩོམ་ཡིག་ནང་གི་རིན་ཆེན་རྩོམ་རིག་
གཅེས་བསྡུས་》ཞེས་པའི་དེབ་ཅིག་བཏོན་ཡོད་པ་དང་། དཔེ་དེབ་དེར་ཤོག་
541



གྲངས་192ཡོད་པ་དང༌། རྩོམ་པ་པོ་རང་ཉིད་ཀྱིས་དེ་རྣམས་ནི་བོད་ཀྱི་གནའ་
རབས་རྩོམ་ཡིག་ནང་ནས་ཆེས་ཁྱད་དུ་འཕགས་པའི་རྩོམ་རིག་ཕུལ་བྱུང་ཞིག་
ཡིན་པར་ངོས་འཛིན་བྱེད་ཀྱི་ཡོད་པ་རེད། 1957ལོར་དབྱིན་ཇིའི་མི་ཐོ་མ་
སིས་ཏུན་ཧོང་ནས་ཐོན་པའི་གནའ་རབས་ཀྱི་ཤོག་དྲིལ་ནང་ནས་འདམ་སྡུད་
བྱས་ཏེ་《 བོད་བྱང་ཤར་ཁུལ་གྱི་གནའ་བོའི་དམངས་ཁྲོད་རྩོམ་རིག་》ཅེས་པའི་
དཔེ་དེབ་ཅིག་བཏོན་ཡོད་པ་དེའི་ནང་སྒྲུང་ཁག་དྲུག་རྩོམ་སྒྲིག་བྱས་ཡོད་པ་
རེད། ཧྥ་རེན་སི་པ་རྨེ་ཁེ་ཐང་ནེ་ཡིས་1972ལོར་སྔ་རྗེས་སུ་《བོད་ཀྱི་དམངས་
ཁྲོད་རྩོམ་རིག་ལ་ཞིབ་འཇུག་བྱེད་རྒྱུའི་སྐོར་གྱི་དཔྱད་གཞིའི་ཡིག་རིགས་》ཞེས་
པའི་དཔེ་དེབ་གཉིས་བཏོན་ཡོད་པ་རེད། དེ་ནི་གཙོ་བོ་ཏུན་ཧོང་ནས་ཐོན་
པའི་གནའ་བོའི་ཤོག་དྲིལ་དང་རོ་སྒྲུང་སོགས་ལ་གཞིགས་ཏེ་རྩོམ་སྒྲིག་བྱས་པ་
ཞིག་རེད། དབྱི་ཐ་ལི་རྒྱལ་ཁབ་ཀྱི་བོད་ཡིག་མཁས་ཅན་ཐུ་ཇི་ཡིས་1949ལོར་
ཁོང་གིས་བྲིས་པའི་《 དཀར་མཛེས་ས་ཁུལ་བོད་རིགས་ཀྱི་དམངས་གཞས་》
ཞེས་པའི་དཔེ་དེབ་ཅིག་དཔར་དུ་བསྐྲུན་པ་དང༌། དེ་རྗེས་དཔེ་དེབ་དེའི་རྨང་
གཞིའི་ཐོག་རྩོམ་པ་ པོས་ བཟོ་བཅོས་མང་ཙམ་བྱས་ ཏེ་ དེར་ ཁ་ སྣོན་ དང་།
བརྗོད་བྱ་རྒྱ་ཆེར་བཏང་སྟེ་1966ལོར་《དཀར་མཛེས་དང་བོད་ལྗོངས་ནུབ་
ཕྱོགས་ས་ཁུལ་གྱི་བོད་རིགས་ཀྱི་དམངས་གཞས་》ཞེས་པར་བསྒྱུར་ཏེ་བསྐྱར་དུ་
དཔར་སྐྲུན་བྱས་ཡོད་པ་དེར་ཤོག་གྲངས་202ཡོད། དཔེ་དེབ་དེ་ནི་བོད་ཀྱི་ལོ་
རྒྱུས་དང་ཡུལ་སྲོལ་གོམས་གཤིས་སོགས་ལ་ཞིབ་འཇུག་བྱེད་པར་དཔྱད་གཞིའི་
རིན་ཐང་ངེས་ཅན་ལྡན་ཡོད་པ་ཞིག་ཡིན།
གསུམ་པ། ལོ་རྒྱུས་ཀྱི་དེབ་ཐེར་སྐོར། །
ཕྱི་རྒྱལ་དུ་བོད་ཀྱི་ལོ་རྒྱུས་ལ་ཞིབ་འཇུག་བྱེད་རྒྱུ་དེར་མཐོང་ཆེན་བྱེད་པ་
མ་ཟད་ཞིབ་འཇུག་བྱེད་པའི་ཐད་ལ་གྲུབ་འབྲས་ཀྱང་ཅུང་ཆེ་ཙམ་ཐོབ་ཡོད།
542



འདིར་ཕྱི་རྒྱལ་གྱི་མཁས་པ་ཚོས་བྲིས་པའི་བོད་ཀྱི་ལོ་རྒྱུས་རགས་བཤད་དང༌།
བོད་ཀྱི་སྔོན་བྱོན་མཁས་དབང་རྣམས་ཀྱིས་བོད་ཡིག་གི་ཐོག་ནས་བྲིས་པའི་ལོ་
རྒྱུས་དེབ་ཐེར་ལ་ཕྱི་རྒྱལ་དུ་ཞིབ་འཇུག་དང་ཡིག་སྒྱུར་བྱེད་ཚུལ། དེ་མིན་ཕྱི་
རྒྱལ་གྱི་མཁས་པ་ཚོས་དུས་རབས་རིམ་བྱུང་གི་ལོ་རྒྱུས་རང་བཞིན་ལྡན་པའི་
དེབ་ཐེར་སོགས་ཀྱི་སྐོར་མཚམས་སྦྱོར་རགས་ཙམ་བྱེད་ཀྱི་ཡིན།
1. ལོ་རྒྱུས་རགས་བཤད་ཀྱི་དེབ་ཐེར་སྐོར། །
དབྱི་ཐ་ལི་རྒྱལ་ཁབ་ཀྱི་མཁས་པ་ཏུའུ་ཆི་ཟེར་བ་དེས་བོད་ཀྱི་ཐང་ཁ་དང་
འབྲེལ་ཡོད་ཀྱི་དཔྱད་གཞིའི་ཡིག་རིགས་ཁག་ལ་ཞིབ་འཇུག་བྱས་རྗེས་《 བོད་ཀྱི་
དུས་རབས་དཀྱིལ་མའི་ལོ་རྒྱུས་》ཞེས་པའམ་ཡང་ན་《དུས་རབས་བཅུ་གསུམ་
ནས་བཅོ་བརྒྱད་བར་གྱི་བོད་ལྗོངས་ལོ་རྒྱུས་མདོར་བསྡུས་》ཞེས་པའི་དཔེ་དེབ་
གསུམ་1949ལོར་ལུའོ་མ་རྒྱལ་ཁབ་ཏུ་དཔར་བསྐྲུན་བྱས་ཡོད་པ་རེད།
1950ལོར་དབྱི་ཐ་ལི་རྒྱལ་ཁབ་ཀྱི་མི་ཡིན་པ་ཐུ་ཇི་ཟེར་བས་《 བཙན་
པོའི་བང་ སོར་རྟོག་ཞིབ་བྱས་ པ་》ཞེས་པའི་དེབ་བཏོན་ཡོད་པ་དེར་ ཤོག་
གྲངས་108ཡོད་པ་དང་དེའི་ནང་བཙན་པོའི་དུས་སྐབས་སུ་བྱུང་བའི་རྡོ་རིང་
གི་ཡི་གེ་དང༌། དྲིལ་བུའི་ངོས་ཀྱི་ཡི་གེ ཤོག་དྲིལ་སོགས་བོད་ཀྱི་གནའ་རབས་
ཡིག་ཆ་ ཁག་ བརྒྱད་ གཅེས་བསྡུས་བྱས་ཡོད་ པ་དང་། དེའི་ནང་ དུ་ གནའ་
རབས་བོད་ཀྱི་བཙན་པོ་རྣམས་ཀྱི་གདུང་རབས་དང་འབྲེལ་ཡོད་ལོ་རྒྱུས་སོགས་
ཞིབ་དཔྱད་བྱས་ཡོད་པ་མ་ཟད། དཔེ་དེབ་ནང་དུ་རྡོ་རིང་དང་། དྲིལ་བུའི་
ངོས་ཀྱི་ཡི་གེ་སོགས་ཀྱི་དཔར་ཡང་བཀོད་ཡོད། 1956ལོར་རྒྱལ་ཁོངས་ཨ་མེ་
རི་ཁ་ཡིན་པའི་ཀྲུང་གོ་བ་ལི་ཉུང་ཀུའེ་ཟེར་བས་《 ཐང་བོད་དབར་གྱི་མཇལ་
དུམ་མནའ་བཞག་རྡོ་རིང་ལ་ཞིབ་འཇུག་བྱས་པ་》ཞེས་པའི་ཆེད་རྩོམ་ཞིག་སྤེལ་
ཡོད་པ་དེར་ཤོག་གྲངས99ཡོད། རྩོམ་ཡིག་དེ་སྤེལ་རྗེས་ཕྱི་རྒྱལ་དུ་མཁས་པ་
མང་པོས་དེར་དོ་སྣང་ཆེན་པོ་བྱེད་ཀྱི་ཡོད།
543



1958ལོར་རི་པིན་བ་ཛོའོ་ཐེང་དྲང་ཟེར་བས་《 བོད་ཀྱི་གནའ་རབས་
ལོ་རྒྱུས་ལ་ཞིབ་འཇུག་བྱས་པ་》ཞེས་པའི་དཔེ་དེབ་དཔར་བསྐྲུན་བྱས་པ་དང་།
1940ལོར་ཧྥ་རེན་སི་པ་པ་ཁོ་དང་། ཏུ་སན། དབྱིན་ཇི་བ་ཐོ་མ་སི་བཅས་
གསུམ་པོས་རྩོམ་སྒྲིག་བྱས་པའི་《 ཏུན་ཧོང་ཡིག་རིགས་ཁྲོད་ནས་ཐོན་པའི་
བོད་ཀྱི་ལོ་རྒྱུས་ཡིག་ཆ་》ཞེས་པའི་དཔེ་དེབ་དཔར་བསྐྲུན་བྱས་ཡོད་པ་དང་།
ཧྥ་རེན་སི་རྒྱལ་ཁབ་ཀྱི་བོད་ཀྱི་རིག་གནས་ཞིབ་དཔྱོད་ཁང་དང་། པ་ལིའི་དཔེ་
མཛོད་ཁང་གཉིས་ནས་1978 - 1980ལོའི་བར་ལ་《 ཏུན་ཧོང་ནས་ཐོན་
པའི་བོད་གནའ་རབས་ཀྱི་ཡིག་ཆ་གཅེས་བསྡུས་》ཞེས་པའི་དེབ་དང་པོ་དང་
གཉིས་པ་དཔར་བསྐྲུན་བྱས་ཡོད། ཡིག་ཆ་འདི་དག་ནི་དུས་རབས་བརྒྱད་པ་
དང༌། དགུ་པ། བཅུ་པ་བཅས་གསུམ་གྱི་རིང་བྱུང་བའི་ཤུལ་བཞག་དངོས་
རྫས་འཁྲུལ་མེད་ཅིག་ཡིན་ཞིང་། དེ་ནི་བོད་གནའ་རབས་ཀྱི་སྤྱི་ཚོགས་ལམ་
ལུགས་དང་། ཆབ་སྲིད། དཔལ་འབྱོར། ཆོས་ལུགས། བོད་དང་མི་རིགས་
གཞན་དག་བར་གྱི་འབྲེལ་བ། སྐར་རྩིས། གསོ་རིག་སྨན་བཅོས་སོགས་ཀྱི་
ཐད་ལ་ཞིབ་འཇུག་བྱེད་པའི་ཐད་དང༌། རང་རེའི་རྒྱལ་ཁབ་ཧྲིལ་པོའི་ལོ་རྒྱུས་
ཞིབ་འཇུག་བྱེད་པ་བཅས་ཀྱི་ཐད་ལ་མཁོ་བའི་དཔྱད་གཞི་རིན་ཐང་ལྡན་པ་
ཞིག་རེད། བོད་ཀྱི་གནའ་རབས་ཤོག་དྲིལ་ཟེར་བའི་ཡིག་ཆ་མང་ཆེ་བ་ནི་ཏུན་
ཧོང་བྲག་ཕུག་ནས་ཐོན་པ་དང༌། ཉུང་ཤས་ཤིག་ནི་དེང་སང་ཤིན་ཅང་ཡུ་གུར་
རང་སྐྱོང་ལྗོངས་ཀྱི་ནུབ་ཆུང་གི་མི་རང་མཁར་རྫོང་རྙིང་པའི་ཤུལ་མལ་ནས་ཐོན་
པ་ཞིག་རེད། སྤྱི་ལོ་1907 - 1908ལོའི་བར་དབྱིན་ཇིའི་སི་ཐན་དབྱིན་དང་
ཧྥ་རེན་སིའི་པུ་ཞི་ཧོ་གཉིས་ཀྱིས་སྔ་རྟིང་དུ་ཤོག་དྲིལ་ལྔ་སྟོང་ལྷག་ཙམ་འཁྱེར་
ཕྱིན་ནས་ལོ་བརྒྱད་ཅུའི་རིང་ལ་ཁོ་ཚོས་ཞིབ་འཇུག་བྱས་ཡོད་པ་ལས་དེ་དག་ང་
ཚོས་མཐོང་མྱོང་མེད། དེང་སང་ཧྥ་རེན་སིའི་རྒྱལ་ཁབ་ཀྱི་ཧྥ་རེན་སི་སློབ་གྲྭ་
ཆེན་མོའི་ བོད་ ཀྱི་ རིག་ གནས་ ཞིབ་ འཇུག་ ཁང་ གིས་ ཤོག་ དྲིལ་ ཁག་ གཅིག་
544



འདེམས་སྒྲིག་བྱས་ནས་དཔེ་མཚོན་དེབ་གཉིས་བཏོན་ཡོད་པ་དེའི་ནང་དུ་བོད་
ཀྱི་སངས་རྒྱས་ཆོས་ལུགས་དང༌། ལོ་རྒྱུས། དཔལ་འབྱོར། ཁྲིམས་སྲོལ།
གསོ་རིག སྐར་རྩིས། གནའ་སྒྲུང་། ཞང་ཤུ་དང་ཀྲན་ཀུའོ་ཁྲའི་ཡི་སྒྱུར་ཡིག་
སོགས་ཡིག་ཆ་འདྲ་མིན་སྣ་ཚོགས་ཡོད་ཅིང་། དེ་དག་ནི་གནའ་བོའི་ཡིག་ཆ་
ནང་དོན་ཕུན་སུམ་ཚོགས་ལ་རིན་ཐང་བྲལ་བ་ཞིག་ཡིན། །
སྤྱི་ལོ་670ལོ་ནས་བཟུང་བོད་ཀྱིས་སྔ་རྟིང་དུ་ཨན་ཞི་ཞེས་པའི་མཁར་
རྫོང་བཞི་སྟེ་དེང་སང་ཤིན་ཅང་ཡུ་གུར་རང་སྐྱོང་ལྗོངས་ཀྱི་ལྷོ་ཕྱོགས་ས་ཁུལ་
བདག་བཟུང་ཐེངས་གཉིས་བྱེད་མྱོང་ཞིང༌། ཐེངས་དང་པོ་ནི་བཙན་པོ་ཁྲི་མང་
སྲོང་མང་བཙན་དང་ཁྲི་འདུས་སྲོང་གི་སྐབས་ཏེ། སྤྱི་ལོ་662 - 692བར་
ཁྱོན་ལོ་སུམ་ཅུ་ཙམ་རིང་ཁུལ་དེར་མངའ་དབང་བསྒྱུར་བ་དང་། ཐེངས་གཉིས་
པ་ནི་བཙན་པོ་ཁྲི་སྲོང་ལྡེ་བཙན་ནས་གླང་དར་མའི་དུས་མཇུག་སྟེ་སྤྱི་ལོ755
- 866བར་དུ་དབང་སྒྱུར་བྱས་ཡོད་པ་རེད། (《 ཐང་དེབ་གསར་མ་》ཡི་
ནང་དུ་གསལ་) དེ་ལྟར་སྔ་རྗེས་བསྡོམས་པའི་ལོ་བརྒྱ་ལྷག་ཙམ་རིང་ལ་བོད་
ཀྱིས་ཁུལ་དེར་མངའ་དབང་བསྒྱུར་ནས་བཅའ་སྡོད་དམག་དཔུང་དང་རྩེ་རྗེ་
སོགས་དཔོན་རིགས་མངགས་གཏོང་བྱས་ནས་ས་ཚིགས་བཙུགས་ཚུལ་དང་།
བཅའ་ཁྲིམས་བཟོས་པ་དང༌། སོ་རྒྱག་སྤྲོད་པ། འབངས་གཡུང་རྣམས་ཞིང་
ཁ་འདེབས་སུ་བཅུག་པའི་སྐོར་དང༌། གྱེན་ལྡོག་ལྷིངས་འཇགས་བཏང་བའི་
སྐོར། དེ་གར་ཆོས་ལུགས་ཆོ་ག་བྱེད་ཚུལ་ སོགས་ ཁྲམ་ ཤིང་བྱང་བུའི་རྒྱབ་
མདུན་གཉིས་ལ་གསལ་པོར་འཁོད་ཡོད་པ་རེད། དེ་ནས་ཐོན་པའི་ཁྲམ་ཤིང་
བྱང་བུའི་སྐོར་གྱི་བརྗོད་དོན་བཀོད་པའི་ཕྱི་རྒྱལ་མཁས་པ་འགའ་ཞིག་གིས་
བཏོན་པའི་དཔེ་དེབ་རེ་གཉིས་ཙམ་ཡོད་པ་སྟེ། དབྱིན་ཇི་བ་ཐུ་མ་སི་ཞེས་པས་
《ཤིན་ཅང་སྐོར་གྱི་བོད་ཀྱི་གནའ་རབས་ཡིག་ཆ་》ཞེས་པའི་དེབ་རྩོམ་སྒྲིག་
བྱས་ ཡོད་ པ་ དེའི་ ནང་ དུ་ ཁྲམ་389ཡོད་ ཅིང༌། དེབ་ དེ་ ནི་1935 -
545



1963བར་རྩོམ་སྒྲིག་བྱས་པར་གྲགས། དེ་མིན་ཨུ་རུ་སུའི་རྒྱལ་ཁབ་ཀྱི་མི་ཨའོ་
ལོ་པི་ཡེ་ཧྲུའུ་ཅེ་ཞ་ཐུའོ་ཧུའུ་ཚི་ཅི་ཟེར་བས་ཁྲམ་དྲུག་བསྡུས་ནས་རྩོམ་སྒྲིག་བྱས་
ཡོད་པ་རེད།
2. བོད་ཀྱི་ལོ་རྒྱུས་དེབ་ཐེར་ལ་ཞིབ་འཇུག་དང་འབྲེལ་ཡོད་བསྒྱུར་ཡིག་
གི་སྐོར། །
(1) 《དེབ་ཐེར་དམར་པོ།》
《དེབ་ཐེར་དམར་པོ་》དེ་སྔོན་བོད་ཀྱི་ལོ་རྒྱུས་མཁས་པ་རྣམས་ཀྱིས་ཧ་
ཅང་མཐོང་ཆེན་བྱེད་ཀྱི་ཡོད་ཅིང་། དེ་ནི་ཐང་བོད་འབྲེལ་བའི་ཐད་ལ་རྟོག་
ཞིབ་བྱེད་སྐབས་མེད་དུ་མི་རུང་བའི་དཔྱད་གཞིའི་ཡིག་ཆ་ཞིག་རེད། དེབ་ཐེར་
འདིའི་རྩོམ་པ་པོ་ནི་ཚལ་པ་སི་ཏུ་ཀུན་དགའ་རྡོ་རྗེ་( སི་ཏུ་དགེ་བའི་བློ་གྲོས་)
ཡིན་ཞིང༌། (1309ལོར་འཁྲུངས་པ་དང༌1364ལོར་འདས་)《དེབ་ཐེར་
དམར་པོ་》འདི་ནི་ཁོང་གིས་1346ལོ་ནས་བརྩམ་འགོ་ཚུགས་ཏེ་1363ལོར་
ལེགས་པར་གྲུབ་པ་ཞིག་ཡིན། ཕྱི་རྒྱལ་དུ་རི་པིན་གྱི་མི་ཏོའོ་ཡེ་ཀྲེང་ཅུན་དང་
ངོའོ་ཐེང་དྲང་ཟེར་བ་གཉིས་ཀྱིས་རི་པིན་ཡི་གེར་བསྒྱུར་ཏེ་1964ལོར་དཔར་
བསྐྲུན་བྱས་ཡོད་པ་དང་། དེར་ཤོག་གྲངས་232ཡོད། དཔེ་དེབ་དེའི་ནང་
གསལ་འགྲེལ་མདོར་བསྡུས་ཙམ་བྱས་ཡོད་པ་མ་ཟད། ཟུར་བཀོལ་དཀར་ཆག་
ཀྱང་བཀོད་ཡོད། །
(2) 《དེབ་ཐེར་དམར་པོ་གསར་མ།》
《དེབ་ཐེར་དམར་པོ་གསར་མ་》ཞེས་པ་འདིའི་མཛད་པ་པོ་ནི་དགའ་
ལྡན་ཁྲི་ཐོག་བཅོ་ལྔ་པ་པཎ་ཆེན་བསོད་ནམས་གྲགས་པ་ཡིན་ཞིང་། ཁོང་
ནི་1478ལོར་འཁྲུངས་། 1554 ལོར་འདས། ཕྱི་རྒྱལ་དུ་དབྱི་ཐ་ལིའི་མི་ཡིན་
པ་བོད་རིག་པར་མཁས་པ་ཐུ་ཇི་ཟེར་བ་དེས་1971 ལོར་《དེབ་ཐེར་དམར་པོ་
གསར་མ་》འདི་ཁོང་རང་ཉིད་ཀྱིས་ཞུ་དག་བྱས་ཏེ་བོད་ཡིག་བཤུ་འབྲི་བྱས་པ་
546



ཞིག་དཔར་བསྐྲུན་བྱས་པ་མ་ཟད། དབྱིན་ཇིའི་ཡི་གེར་ཡང་བསྒྱུར་པ་དང་།
ཞར་བྱུང་དུ་ལོ་རྒྱུས་ཀྱི་དེབ་ཆུང་མི་འདྲ་བ་གཉིས་ཡོད་པའི་ཁ་བྱང་དུ། 《དེབ་
ཐེར་དམར་པོ་གསར་མ་དང་བོད་ཀྱི་ལོ་རྒྱུས་ལོ་རིམ་》ཞེས་པ་ཞིག་ཟུར་བཀོད་
བྱས་ཡོད་ པ་ དང༌། དེབ་ ཐེར་ དེར་ ཤོག་ གྲངས245ཡོད། དཔེ་དེབ་དེ་
འགྲེམས་སྤེལ་བྱས་རྗེས་ནུབ་ཕྱོགས་རྒྱལ་ཁབ་ཀྱི་མཁས་པ་འགའ་རེས་དབྱིན་
ཡིག་ཏུ་བསྒྱུར་བ་དེའི་ནང་ད་དུང་གྲོས་བསྡུར་བྱེད་དགོས་པའི་གནད་དོན་ཡོད་
པའི་ངོས་འཛིན་བྱེད་ཀྱི་ཡོད་པ་རེད། །
(3) 《རྒྱལ་རབས་གསལ་བའི་མེ་ལོང་།》
《 རྒྱལ་ རབས་ གསལ་བའི་མེ་ལོང་》ནི་ ས་སྐྱ་པ་བསོད་ནམས་རྒྱལ་
མཚན་ གྱིས་ བརྩམས་ པ་ ཞིག་ རེད། རྒྱལ་ རབས་ འདི་ ནི་ ཁོང་ གིས་ སྤྱི་
ལོ་1388ལོར་བརྩམས་པའི་ལོ་རྒྱུས་ཡིག་ཆ་གྲགས་ཅན་ཞིག་ཡིན། ཨུ་རུ་སུ་པ་
ཁུ་སི་ནེའི་ཛོ་ཧྥུ་ཟེར་བས་རྒྱལ་རབས་དེབ་ཐེར་འདི་ལུའོ་མ་རྒྱལ་ཁབ་ཀྱི་ཡི་གེར་
བརྒྱུད་བྲིས་བྱས་པ་དང༌། 1966ལོར་ཧྭ་ལན་དུ་དཔར་བསྐྲུན་བྱས་པ་དེར་
ཤོག་གྲངས་221ཡོད་པ་དང་། དེ་ནི་ཁོང་གིས་ལྷ་སའི་དཔར་ཤིང་དང་། སྡེ་
དགེའི་དཔར་ཤིང་གཉིས་བསྡུར་ཏེ་ཞུ་དག་བྱས་པ་མ་ཟད། ཟུར་མཆན་དང་
གླེང་གཞི་ཡང་བྲིས་ཡོད། །
(4)《དེབ་ཐེར་སྔོན་པོ།》
《དེབ་ཐེར་ སྔོན་ པོ་》ཞེས་ པ་ ནི་ འགོས་ལོ་ གཞོན་ ནུ་ དཔལ་ གྱིས་
བརྩམས་པ་དང་། དེབ་ཐེར་འདི་ནི་ཁོང་གིས་སྤྱི་ལོ་1476 - 1478བར་དུ་
བརྩམས་པར་གྲགས། 1949 - 1953ལོ་བར་ཨུ་རུ་སུའི་མི་ཡིན་པ་ལོ་ནེ་ཧེ་
ཟེར་བ་དེས་མཁས་དབང་དགེ་འདུན་ཆོས་འཕེལ་གྱི་རོགས་རམ་འོག་དབྱིན་
ཇིའི་ཡི་གེར་བསྒྱུར་ཏེ་དཔར་བསྐྲུན་བྱས་རྗེས་ ཕྱི་རྒྱལ་ དུ་ བོད་ཀྱི་ལོ་རྒྱུས་ལ་
བརྟག་དཔྱད་བྱེད་མཁན་རྣམས་ཀྱིས་མཐོང་ཆེན་པོ་བྱེད་ཀྱི་ཡོད། །
547



ཨ་མེ་རི་ཁའི་མི་ཝུའི་ལི་ཟེར་བ་དེ་ནི་ནུབ་ཕྱོགས་རྒྱལ་ཁབ་ཏུ་བོད་ཀྱི་
རིག་པའི་ཐད་ལ་མཁས་པའི་གྲགས་པ་ཁྱབ་པའི་གྲས་ཤིག་ཡིན་པ་དང༌། ཁོང་
གིས་བོད་ཀྱི་ས་ཆའི་ཆགས་ཚུལ་ལ་ཆེད་གཉེར་ཞིབ་འཇུག་གནང་གི་ཡོད་པར་
བརྟེན་ཁོང་གིས་དབྱིན་ཡིག་ཏུ་བསྒྱུར་པའི་དེབ་ཐེར་སྔོན་པོའི་ནང་དུ་གསལ་
བའི་ས་ཆའི་ མིང་ རྣམས་ ཕྱོགས་ བསྒྲིགས་ དང་ ཞིབ་ དཔྱད་ནན་ ཏན་ བྱས་
རྗེས་1957ལོར་《དེབ་ཐེར་སྔོན་པོ་ལས་བྱུང་བའི་ས་མིང་ཟུར་བཀོལ་དཀར་
ཆག་》ཅེས་པ་ཞིག་རྩོམ་སྒྲིག་བྱས་ཡོད། དེ་ནི་བོད་ཀྱི་གནའ་རབས་ལོ་རྒྱུས་ཀྱི་
ས་མིང་དང་ཆགས་ཚུལ་སོགས་ལ་ཞིབ་འཇུག་བྱེད་སྐབས་མཁོ་གལ་ཆེ་བའི་ལག་
ཆ་ལྟ་བུ་ཞིག་རེད། །
(5) 《མཁས་པའི་དགའ་སྟོན།》
《མཁས་པའི་དགའ་སྟོན་》ནི་དཔའ་བོ་གཙུག་ལག་ཕྲེང་བས་བརྩམས་
པ་ དང༌། 1564ལོར་ དཔར་ དུ་ བསྐྲུན་ ཞིང༌། ཤིང་ དཔར་ ཤོག་
གྲངས791 ཡོད། 1962ལོར་ཧིན་རྡུས་ཡིག་སྒྱུར་དང་དཔར་བསྐྲུན་བྱས་པ་
དང༌། དེ་མིན་དབྱི་ཐ་ལི་ཤར་ཕྱོགས་སློབ་གྲྭ་ཆེན་མོའི་ཏུའུ་ཆི་ཟེར་བས་དབྱིན་
ཇིའི་ཡི་གེར་ཡང་བསྒྱུར་ཡོད།
ཧང་ག་རི་བ་ཝུའུ་ཧྲུའི་ཟེར་བས་བོད་ཀྱི་བཙན་པོའི་ལོ་རྒྱུས་ལ་ཞིབ་
འཇུག་བྱེད་སྐབས་《མཁས་པའི་དགའ་སྟོན་》དང་ཏུན་ཧོང་ནས་ཐོན་པའི་
བོད་ཀྱི་གནའ་བོའི་ཤོག་དྲིལ་གཉིས་འབྲེལ་བ་བྱས་ཏེ་ཕན་ཚུན་བསྡུར་ཞིབ་དང་
བཙན་པོའི་འབྱུང་གཞིར་ཞིབ་དཔྱད་བྱས་ཏེ་ཆེད་རྩོམ་ཁག་གཅིག་བཏོན་ཡོད།
དེ་མིན་1968ལོར་《མཁས་པའི་དགའ་སྟོན་ནང་གནའ་བོའི་བོད་ཡིག་གི་དོན་
ངེས་པའི་ ལོ་ རིམ་ བརྩི་ བའི་ རྗེས་ཤུལ་》ཟེར་ བའི་ རྩོམ་ ཡིག་ ཅིག་ སྤེལ་ བ་
དང་1972ལོར་《 ( མཁས་པའི་དགའ་སྟོན་) ནང་བཀོད་ཡོད་པའི་ཁྲིམས་
སྲོལ་དང་རྩ་འཛུགས་》ཞེས་པའི་རྩོམ་ཡིག་ཀྱང་སྤེལ་ཡོད།
548



(6) 《 དཔག་བསམ་ལྗོན་བཟང་།》
《དཔག་བསམ་ལྗོན་བཟང་》ཞེས་པའི་དེབ་ཐེར་འདི་ནི་སུམ་པ་ཡེ་
ཤེས་དཔལ་འབྱོར་གྱིས་1748ལོར་བརྩམས་པ་ཞིག་ཡིན། 1908ལོར་ཧིན་
རྡུའི་མི་ཏ་ཟེར་བས་དབྱིན་ཇིའི་ཡི་གེར་བསྒྱུར་ཅིང་ད་དུང་འགྲེལ་པ་འགའ་ཡང་
བཟོས་ཏེ་དཔར་བསྐྲུན་བྱས་ཡོད། 1960ལོར་ཧིན་རྡུའི་རིག་གནས་རྒྱལ་སྤྱིའི་
སློབ་གྲྭ་ཆེན་མོའི་ལོའོ་ཁེ་ཡེ་ཁྲད་ཏ་ལ་ཟེར་བས་《དཔག་བསམ་ལྗོན་བཟང་》
ཞེས་པའི་དེབ་ཐེར་འདི་ལ་ཏིང་ཡི་གེར་བརྒྱུད་བྲིས་བྱས་པ་དང་དེ་རྗེས་དབྱིན་
ཡིག་ཏུ་བསྒྱུར་པ་མ་ཟད། ལྷག་པར་དུ་ ཁོང་གིས་མཇུག་ ཏུ་མཆན་འབྲེལ་
ཁག་260བཀོད་ཡོད་པ་དང་། དེ་མིན་ས་ཁྲ་ ཁག་གཉིས་དང་རྩོམ་པ་པོས་
དཔྱད་གཞི་བྱས་པའི་ཡིག་ཆའི་དཀར་ཆག་དང་གསལ་བཤད་སོགས་བྲིས་ཡོད།
1969ལོར་ཨ་མེ་རི་ཁའི་དབྱི་ཏི་ཨན་ནི་སློབ་གྲྭ་ཆེན་མོས་《མཚོ་སྔོན་ལོ་རྒྱུས་》
ཞེས་པའི་དེབ་ཅིག་དཔར་བསྐྲུན་བྱས་ཡོད་པ་དང༌། དེ་ནི་ཡང་ཧ་ཅིན་ཟེར་བ་
དེས་《དཔག་བསམ་ལྗོན་བཟང་》ཞེས་པའི་དེབ་ནང་དུ་མཚོ་སྔོན་ལོ་རྒྱུས་བྲིས་
ཡོད་པའི་ཕྱོགས་དེ་དག་ཕྱོགས་བསྒྲིགས་དང་། སྒྱུར་འགྲེལ། རྩོམ་སྒྲིག་བཅས་
བྱས་ཏེ་དཔེ་མིང་དུ་《མཚོ་སྔོན་ལོ་རྒྱུས་》ཞེས་པའི་དེབ་ཅིག་བཏོན་ཡོད།
3. དུས་རབས་རིམ་བྱུང་གི་བོད་ཀྱི་ལོ་རྒྱུས་གསལ་བའི་བརྩམས་དེབ་ཀྱི་
སྐོར། །
ལོ་ངོ་སུམ་ཅུ་ལྷག་ཙམ་གྱི་རིང་ལ་ཕྱི་རྒྱལ་དུ་མཁས་པ་མང་པོའི་བོད་ཀྱི་
དུས་རབས་རིམ་བྱུང་གི་ལོ་རྒྱུས་གསལ་བའི་བརྩམས་དེབ་མང་པོ་ཡོད་རུང༌།
དེ་དག་གི་ནང་ནས་བག་ཆགས་སམ་ཤུགས་རྐྱེན་ཅུང་ཟད་ཆེ་བའི་གྲས་ནི་
དབྱིན་ཇི་ བ་ སླེ་ ཇི་ ཧྲེན་ཟེར་ བས་བྲིས་ པའི་ 《 བོད་ ལྗོངས་ ལོ་ རྒྱུས་མདོར་
བསྡུས་》ཞེས་པ་དེ་ཡིན་ཞིང་། དེ་ནི་ནུབ་ཕྱོགས་རྒྱལ་ཁབ་ཁག་ཏུ་བོད་ཀྱི་རིམ་
བྱུང་ལོ་རྒྱུས་སྐོར་བཏོན་པའི་དཔེ་དེབ་ཀྱི་ཐོག་མ་ཡིན། སླེ་ཇི་ཧྲེན་ཟེར་བ་དེ་ནི་
549



་
དེ་སྔོན་བོད་ལྗོངས་སུ་དབྱིན་ཇིའི་ཚོང་དོན་ངོ་ཚབ་ཏུ་ལོ་མང་བསྡད་པ་དང་།
1962ལོར་ཨ་མེ་རི་ཁའི་རྒྱལ་ཁབ་ཏུ་《བོད་ལྗོངས་ལོ་རྒྱུས་མདོར་བསྡུས་》
ཞེས་པའི་དཔེ་དེབ་དེ་དཔར་བསྐྲུན་བྱས་པ་དང་ལོ་དེ་གའི་ནང་དབྱིན་ཇིར་ཡང་
དཔར་སྐྲུན་བྱས། དེབ་དེའི་ནང་བོད་ཀྱི་ལོ་རྒྱུས་དངོས་ལ་འཁྱོག་བཤད་དང༌།
ཁུངས་མེད་རང་བཟོའི་སྒོ་ནས་ལོག་སྤྱོད་ཀྱི་ལྟ་ཚུལ་མང་པོ་ཞིག་བཏོན་ཡོད།
སླེ་ཇི་ཧྲན་གྱིས་1964ལོར་འཇར་མན་ནུབ་མར་《བོད་ལྗོངས་ཀྱི་ལོ་རྒྱུས་དང་
ལས་ སྐལ་ 》ཞེས་ པའི་ དཔེ་ དེབ་ ཅིག་རྩོམ་ སྒྲིག་ བྱས་ ཡོད་ པ་ དེར་ ཐོག་
གྲངས341ཡོད་པ་དང་བརྗོད་དོན་གཙོ་བོ་གོང་སྨོས་དང་གཅིག་མཚུངས་རེད།
4. གྲགས་ཅན་མི་སྣའི་རྣམ་ཐར་སྐོར། །
(1) བུ་སྟོན་རིན་ཆེན་གྲུབ།
བུ་སྟོན་རིན་ཆེན་གྲུབ་ནི་1290ལོར་སྐུ་འཁྲུངས་པ་དང་། 1364ལོར་
སྐུ་གཤེགས། ཁོང་ནི་རིག་པའི་གནས་མཐའ་དག་ལ་མཁས་པའི་ཕུལ་དུ་ཕྱིན་
པ་ཞིག་ཡིན། དེས་མཛད་པའི་རིག་པའི་གནས་སྤྱི་དང་བྱེ་བྲག་པའི་སྐོར་གྱི་
གསུང་རྩོམ་ཁྱོན་བསྡོམས་པོད་ཆེན་ཉི་ཤུ་རྩ་དྲུག་ཙམ་ཡོད། གང་དེའི་རྣམ་
ཐར་རྒྱས་པ་ཁྲོ་ཕུ་བ་བསོད་ནམས་སེང་གེས་མཛད་པའི་《བུ་སྟོན་གྱི་རྟོགས་
བརྗོད་ངོ་མཚར་གཏམ་གྱི་རོལ་མོ་ཉེར་གཅིག་པ།》 བླ་མ་མགོན་པོ་དཔལ་
བས་མཛད་པའི་《བུ་སྟོན་རིན་པོ་ཆེའི་རྣམ་ཐར་རིན་ཆེན་ཕྲེང་བ་》དང༌། ཚེ་
ཆོག་གླིང་ཡོངས་འཛིན་ཡེ་ཤེས་རྒྱལ་མཚན་གྱིས་མཛད་པའི་《བུ་སྟོན་རིན་པོ་
ཆེའི་གསུང་འབུམ་གྱི་དཀར་ཆག་བསྟན་པ་རིན་པོ་ཆེའི་མཛེས་རྒྱན་》ཞེས་པ་
ཡོད་པར་གྲགས། ཨ་མེ་རི་ཁའི་ཧ་ཧྲན་ཏུན་སློབ་གྲྭ་ཆེན་མོའི་དགེ་རྒན་ཆེན་མོ་
ལུའུ་ཨའི་གེ་ཟེར་བ་དེས་གོང་སྨོས་ཀྱི་རྣམ་ཐར་དེ་ཚོར་ཞིབ་འཇུག་བྱས་ཐོག་
ཁོང་གིས་དཔེ་མིང་དུ་《 སློབ་དཔོན་ཆེན་པོ་བུ་སྟོན་གྱི་རྣམ་ཐར་》ཞེས་པ་ཞིག་
བྲིས་ཡོད་པ་དེ་ནི་1966ལོར་དཔར་བསྐྲུན་བྱས་ཡོད་པ་དང་དཔེ་དེབ་དེར་
550



ཤོག་གྲངས་192ཡོད་པ་རེད། །
(2) འབྲུག་པ་ཀུན་ལེགས།
འབྲུག་པ་ཀུན་ལེགས་ཀྱི་རྣམ་ཐར་རྒྱས་བསྡུས་ཀྱང་སྔར་ནས་ཡོད་མུས་
ཐོག་ཧྥ་རེན་སིའི་ཤར་ཕྱོགས་ཀྱི་རིག་གཞུང་མཁས་པ་ཧྲི་ཐད་ཨན་གྱིས་《 རྣལ་
འབྱོར་པ་འབྲུག་པ་ཀུན་ལེགས་ཀྱི་ལོ་ རྒྱུས་རྣམ་ཐར་》ཞེས་པའི་དཔེ་དེབ་
དེ་1972ལོར་དཔར་བསྐྲུན་བྱས་པ་དང་། དེར་ཤོག་གྲངས་443ཡོད་པ་རེད།
དེ་ཡང་བོད་ཡིག་ལས་རྣམ་ཐར་ཕྱོགས་བསྒྲིགས་དང་། ཞིབ་འཇུག རྩོམ་སྒྱུར་
སོགས་བྱས་ཏེ་བྲིས་པ་ཞིག་རེད། དེ་མིན་ཁོང་གིས་1964ལོར་འབྲུག་པ་ཀུན་
ལེགས་ཀྱི་མཛད་རྗེས་དང་ལོ་རྒྱུས་ངོ་སྤྲོད་བྱེད་པའི་རྩོམ་ཡིག་ཅིག་ཀྱང་སྤེལ་
ཡོད།
(3) ཏཱ་ལའི་བླ་མའི་རྣམ་ཐར་སྐོར།
འཇར་མན་གྱི་མི་ཡིན་པ་མིང་ལ་ཧུའུ་འར་མན་ཟེར་བ་དེས་བྲིས་པའི་
《རྒྱལ་རབས་རིམ་བྱུང་གི་ཏཱ་ལའི་བླ་མའི་རྣམ་ཐར་》ཞེས་པའི་དཔེ་དེབ་
དེ་1911ལོར་དཔར་བསྐྲུན་བྱས་པ་དང༌། ཡང་ཁོང་གིས་དཔེ་དེབ་དེར་ཁ་
སྣོན་དང་བཟོ་བཅོས་སོགས་བྱས་ཏེ་1958ལོར་འཇར་མན་དུ་བསྐྱར་དུ་པར་
བསྐྲུན་བྱས། དེའི་ནང་སྐུ་ཕྲེང་དང་པོ་ནས་བཅུ་གསུམ་བར་གྱི་རྣམ་ཐར་བྲིས་
ཡོད་པ་མ་ཟད། ལྷག་པར་དུ་སྐུ་ཕྲེང་ལྔ་པ་དང་བཅུ་གསུམ་པ་གཉིས་ཀྱི་ལོ་རྒྱུས་
རྒྱས་བཤད་བྱས་ཡོད་པ་རེད། །
དེ་མིན་རི་པིན་བ་ཏོ་ཐན་དེ་ཀོན་ཟེར་བས་བྲིས་པའི་《ཏཱ་ལའི་བླ་མ་སྐུ་
ཕྲེང་བཅུ་གསུམ་པའི་རྣམ་ཐར་》ཞེས་པའི་དཔེ་དེབ་དེ་1965ལོར་པར་དུ་
བསྐྲུན་ཡོད་པ་བཅས་སོ། །གོང་དུ་བོད་ཀྱི་རིག་གནས་དང་ལོ་རྒྱུས་ཀྱི་སྐོར་ལ་
ཕྱི་རྒྱལ་དུ་ཞིབ་འཇུག་བྱེད་ཚུལ་དང་གྲུབ་འབྲས་གང་འདྲ་ཐུབ་མིན་སོགས་ཀྱི་
སྐོར་མཚམས་སྦྱོར་རགས་ཙམ་ཞུས་པ་འདི་ནི་རྒྱལ་ནང་དུ་སྤེལ་བའི་མཁས་
551



པའི་ཆེད་རྩོམ་དང་དུས་དེབ་སོགས་སུ་བཀོད་པའི་རྩོམ་ཐུང་འགའ་ཞིག་གཞིར་
བཟུང་བྱས་ནས་སུག་བྲིས་སུ་བྱས་ཤིང༌། ཡིན་ནའང་རང་ཉིད་ཡོན་ཚད་ཧ་
ཅང་དམའ་བའི་དབང་གིས་འདིའི་ནང་སྐྱོན་དང་ནོར་འཁྲུལ་སོགས་ཡོད་ངེས་
པས་རྒྱ་ཆེའི་གཟིགས་པ་པོ་རྣམས་ཀྱིས་སྐྱོན་བརྗོད་དང་ཡོ་བསྲང་ཡོང་བའི་རེ་
བ་ཞུ་རྒྱུ་ཡིན།
(《བོད་ལྗོངས་ཞིབ་འཇུག་》1984ལོའི་དུས་དེབ་དང་པོའི་ཐོག་འཁོད།)
552



ཕྱི་རྒྱལ་དུ་བོད་ཀྱི་ལོ་རྒྱུས་རྒྱལ་རབས་
ཁག་ཏུ་དབྱེ་ནས་ཞིབ་འཇུག་བྱས་
པའི་སྐོར་རགས་ཙམ་གླེང་བ།
ཕྱི་རྒྱལ་དུ་བོད་ཀྱི་ལོ་རྒྱུས་ལ་ཞིབ་འཇུག་བྱེད་རྒྱུར་མཐོང་ཆེན་བྱེད་ཀྱི་
ཡོད་ལ་གྲུབ་འབྲས་ཀྱང་ཅུང་ཆེ་ཙམ་ཐོབ་ཡོད། འདིར་ཕྱི་རྒྱལ་གྱི་མཁས་པ་
ཚོས་བོད་ཀྱི་ལོ་རྒྱུས་ལ་ཞིབ་འཇུག་བྱས་པའི་སྐོར་གྱི་དེབ་ཐེར་འགའ་ཤས་
མཚམས་སྦྱོར་རགས་ཙམ་ཞུ་རྒྱུ་སྟེ། གཙོ་བོ་ཐང་རྒྱལ་རབས་དུས་ཀྱི་བོད་ཀྱི་ལོ་
རྒྱུས་དང་སུང་རྒྱལ་རབས་དུས་ཀྱི་བོད་ཀྱི་ལོ་རྒྱུས། ཡོན་རྒྱལ་རབས་དུས་ཀྱི་
བོད་ཀྱི་ལོ་རྒྱུས། མིང་རྒྱལ་རབས་དུས་ཀྱི་ལོ་རྒྱུས། ཆིང་རྒྱལ་རབས་དུས་ཀྱི་ལོ་
རྒྱུས། ཉེ་རབས་བོད་ཀྱི་ལོ་རྒྱུས། ཕྱི་རྒྱལ་གྱིས་བོད་ལ་བཙན་འཛུལ་བྱས་པའི་
ལོ་རྒྱུས་དང་དེ་མིན་བོད་ལྗོངས་ཀྱི་ནུབ་བརྒྱུད་དང་ལ་དྭགས་སོགས་ལ་ཞིབ་
འཇུག་བྱས་པའི་དེབ་ཐེར་དང་དཔྱད་རྩོམ་གྲགས་ཆེ་བ་ཁ་ཤས་ཡིན།
དང་པོ། ཐང་རྒྱལ་རབས་དུས་ཀྱི་བོད་ཀྱི་ལོ་རྒྱུས་སྐོར།
ཐང་རྒྱལ་རབས་ནི་སྤྱི་ལོ་618ལོ་ནས907ལོ་བར་བརྩི་ཞིང་རྒྱལ་རབས་
འདིར་རྒྱལ་པོ་མི་རབས་ཉི་ཤུ་རྩ་བཞི་བྱུང་ཡོད། འདིར་ཐང་རྒྱལ་རབས་དུས་
ཀྱི་ལོ་རྒྱུས་ཞེས་ཐུ་བོད་རྒྱལ་རབས་ཀྱི་ལོ་རྒྱུས་ཏེ་སྤྱི་ལོ་842གོང་གི་ཐུ་བོད་ཀྱི་ལོ་
རྒྱུས་ལ་ཞིབ་འཇུག་བྱས་པའི་སྐོར་གྱི་དེབ་ཐེར་དང་དཔྱད་བརྗོད་རྩོམ་ཡིག་ཁག་
553



ཡིན།
དུས་རབས་འདིའི་རིང་གི་ལོ་རྒྱུས་བྲིས་པའི་ནང་གྲགས་ཆེ་བ་ནི་རི་པིན་
བ་ཛོ་ཐིང་ཁྲང་གིས་བྲིས་པའི་ཆེད་རྩོམ་ཁག་ཡིན། ཁོང་གིས་བོད་ཀྱི་ལོ་རྒྱུས་ལ་
ཞིབ་འཇུག་བྱེད་ཕྱིར་ཀྲུང་གོར་ཕེབས་ཏེ་བོད་ཡིག་དང་རྒྱ་ཡིག་སློབ་སྦྱོང་ལོ་ཁ་
ཤས་གནང་བ་དང་1958ལོར་ཁོང་གིས་མཛད་པའི་བོད་ཀྱི་གནའ་རབས་ལོ་
རྒྱུས་ལ་ཞིབ་འཇུག་བྱས་པ་ཞེས་པའི་དཔེ་དེབ་སྟོད་ཆ་དང་སྨད་ཆ་དཔར་བསྐྲུན་
བྱས་ཡོད་ཅིང་དེབ་ཐེར་དེའི་ནང་དུ་བརྗོད་དོན་ཆེ་བ་ཁག་གསུམ་དུ་དབྱེ་ཡོད་
པ་སྟེ། གླེང་གཞི་དང་། ཁག་སོ་སོའི་སྐོར། སྤྱིའི་སྡོམ་ཚིག་སྐོར་བཅས་ཡིན།
དེ་ཡང་གླེང་གཞིའི་ནང་ལེའུ་གསུམ་ཡོད། ལེའུ་དང་པོ། གནད་དོན་བཏོན་པ་
སྟེ་གནའ་རབས་བོད་ཀྱི་རྒྱལ་པོའི་སྐོར། ( ཤོག་གྲངས3 – 43) ལེའུ་གཉིས་
པ། གནད་དོན་ཐག་གཅོད་བྱེད་ ཐབས་ ཏེ་ གསར་ དུ་ཐོན་པའི་ ལོ་ རྒྱུས་ ཀྱི་
དཔྱད་གཞིའི་ཡིག་ཆ་དང༌། རྒྱ་ཡིག་དང་བོད་ཡིག་གི་ལོ་རྒྱུས་ཡིག་ཆ་ཕན་ཚུན་
དཔྱད་བསྡུར་བྱས་པ།( ཤོག་གྲངས་44 - 48) ལེའུ་གསུམ་པ། བོད་ཡིག་
བརྒྱུད་བྲིས་ཀྱི་གནད་དོན་ཏེ་གནའ་རབས་ཀྱི་བོད་སྐད་དང་དེང་རབས་ཀྱི་ལྷ་
སའི་ཁ་སྐད་བར་སྐད་གདངས་ཀྱི་ཁྱད་པར།( ཤོག་གྲངས89 -118)
ཁག་སོ་སོའི་སྐོར་ཞེས་པར་ལེའུ་བདུན་ཡོད། ལེའུ་དང་པོ། གཅིག་
གྱུར་སྔ་རྟིང་གི་བོད་ལྗོངས་རྣམ་པ། ( ཤོག་གྲངས་121 - 205) ལེའུ་
གཉིས་པ། གནའ་རབས་གཅིག་གྱུར་གྱི་རྒྱལ་པོ་སྟེ་མཐོ་བོད་བྱུང་བའི་སྐོར།
( ཤོག་གྲངས206 - 299) ལེའུ་གསུམ་པ། ཁྱིམ་ཚང་གཅིག་གི་ཕྱི་ནང་
གི་བྱེད་སྒོ། ( ཤོག་གྲངས་300 - 388) ལེའུ་བཞི་པ། གྱིམ་ཤིང་ཀོང་ཇོ་
བོད་ལ་སླེབས་པ།( ཤོག་གྲངས389 - 496) ལེའུ་ལྔ་པ། ཁྲང་ཨན་ལ་
བཙན་འཛུལ་བྱས་པ། ( 497 -574) ལེའུ་དྲུག་པ། མཉམ་འཛོམས་
དམ་བཅའ་འཇོག་པའི་བརྒྱུད་ རིམ། ( ཤོག་གྲངས་575 - 636 ) ལེའུ་
554



བདུན་པ། ཁྲང་ཆིང་མཉམ་འཛོམས་དམ་བཅའ་འཇོག་པའི་སྔ་རྟིང་དུ་( ཤོག་
གྲངས་637 - 708) བཅས་ཡིན།
སྤྱིའི་སྡོམ་ཚིག་ གི་ སྐོར་ ཞེས་ པར་ ལེའུ་ གསུམ་ཡོད། ལེའུ་ དང་ པོ།
གནའ་རབས་བོད་ཀྱི་ལམ་ལུགས་དང་རིག་གནས། ( ཤོག་གྲངས711 -
821) འདིར་ནང་གསེས་ལྔ་ཡོད་དེ། 1. ཆབ་སྲིད་ཀྱི་སྒྲིག་འཛུགས། 2.
འཚོ་བའི་རྣམ་པ། 3. དམག་དོན་གྱི་སྒྲིག་འཛུགས། 4. རིག་གནས་ཀྱི་ངང་
ཚུལ་ཏེ་རྒྱ་གར་གྱི་རིག་གནས་དང་དེའི་འབྲེལ་བའི་སྐོར། 5. རིག་གནས་ཀྱི་
ངང་ཚུལ་ཏེ་རྒྱ་ནག་ གི་ རིག་ གནས་དང་དེའི་འབྲེལ་བའི་སྐོར་བཅས་ཡིན།
ལེའུ་གཉིས་པ། རྒྱལ་རབས་དང་བློན་པོའི་རེའུ་མིག ( ཤོག་གྲངས་822 -
827) ལེའུ་གསུམ་པ། ལོ་རབས་ཀྱི་རེའུ་མིག ( ཤོག828 - 841)
དེའི་གཤམ་དུ་བུ་སྟོན་གྱིས་མཛད་པའི་《 བོད་ཀྱི་སངས་རྒྱས་ཆོས་ལུགས་ཀྱི་ལོ་
རྒྱུས་》ཞེས་པ་དེ་རི་པིན་གྱི་ཡི་གེར་བསྒྱུར་ཡོད།( ཤོག་གྲངས845 -873 )
གཞན་གཅིག་ནི་《 ཁྲང་ཆིང་མཐུན་སྒྲིལ་རྡོ་རིང་ལ་ཞིབ་འཇུག་བྱས་པ་》ཞེས་པ་
(ཤོག་གྲངས874 - 932) དེ་ཟུར་བཀོད་བྱས་ཡོད་པ་མ་ཟད། ཆད་
གསབ་དང་གསལ་བཤད་སོགས་ཀྱང་བྱས་ཡོད། དེབ་ཐེར་འདི་ནི་བརྗོད་དོན་
གཞི་རྒྱ་ཆེ་ལ་ཞིབ་ཅིང་ཕྲ་བ་བྲིས་ཡོད་རྐྱེན་དུས་སྐབས་དེའི་རིང་གི་ལོ་རྒྱུས་ལ་
ཞིབ་འཇུག་བྱས་པའི་ནང་སྤུས་ཚད་ལེགས་པའི་དེབ་ཐེར་ཞིག་ཡིན་ཞེས་མཁས་
པ་རྣམས་ཀྱི་ཁྲོད་དུ་གྲགས་ཆེའོ། །
དེ་མིན་ལྗར་པན་བ་ཆི་མུ་ཨུ་ཅོ་ཞེས་པ་ས་དབྱིན་ཡིག་གི་ཐོག་ནས་བྲིས་
པའི་ལོ་རྒྱུས་དེབ་ཐེར་《བོད་ཀྱི་དུས་སྔ་མའི་ལོ་རྒྱུས་ལ་ཞིབ་འཇུག་བྱས་པ་》
ཞེས་པ་སྤྱི་ལོ་1955ལོར་དཔར་བསྐྲུན་བྱས་ཤིང༌། དེ་ནི་བོད་ཡིག་གི་ལོ་རྒྱུས་
དེབ་ཐེར་《བུ་སྟོན་ཆོས་འབྱུང་》དང་《དེབ་ཐེར་སྔོན་པོ།》《དཔག་བསམ་
ལྗོན་བཟང་》སོགས་དང་། རྒྱ་ཡིག་གི་ལོ་རྒྱུས་དེབ་ཐེར་《 ཐང་དེབ་》དང་།
555



《སྐྱོང་བ་སྨན་བྱེད་ཀུན་གསལ་མེ་ལོང་》སོགས་དཔྱད་གཞིར་བྱས་ཏེ་བྲིས་པ་
ཞིག་རེད། ནན་ཅི་ཏོའོ་ཡིས་མཛད་པའི་《བོད་ཀྱི་དུས་རབས་གོང་མའི་ལོ་
རྒྱུས་ལ་རྟོག་ཞིབ་བྱས་པ་》ཞེས་པའི་དེབ་ཐེར་དེ་1961ལོར་དཔར་བསྐྲུན་
བྱས་ཡོད། །
མཐོ་བོད་དུས་ཀྱི་ཡར་ཀླུང་རྒྱལ་རབས་སྐོར་ལ་ཏེན་མག་རྒྱལ་ཁབ་ཀྱི་ཧྭ་
འར་ གྱིས་ མཛད་ པའི་ 《 ཡར་ ཀླུང་ རྒྱལ་ རབས་》ཞེས་ པའི་ དེབ་ ཐེར་
དེ་1969ལོར་དཔར་བསྐྲུན་བྱས་ཡོད། དེ་མིན་ཐུ་བོད་དུས་སྐབས་ཀྱི་ལོ་རྒྱུས་
ལ་ཞིབ་འཇུག་བྱས་པའི་ཆེད་རྩོམ་ཁ་ཤས་ཡོད་ཅིང་དེ་དག་གི་ནང་ནས་ཅུང་
གྲགས་ཆེ་བ་ནི་ཨུ་རུ་སུའི་ཀོ་མ་ལེ་ཧྥུ་ཡིས་བརྩམས་པའི་《 གནའ་རབས་མཐོ་
བོད་ཀྱི་རླབས་ཆེན་མཛད་རྗེས་དང་ཉམས་དམས་》ཞེས་པ་དེ་1969ལོར་
《ཤར་ཕྱོགས་རྒྱལ་ཁབ་དང་མི་རིགས་》ཞེས་པའི་དུས་དེབ་ཐོག་སྤེལ་བ་དང་
ཡང་ཁོང་གིས་བྲིས་པའི་《གནའ་རབས་མཐོ་བོད་ལོ་རྒྱུས་ནང་གི་ཤོད་རྒྱུན་
དང་དངོས་ཡོད་》ཅེས་པ་དེ་1960ལོར་《འཛམ་གླིང་རིག་གནས་ཀྱི་ལོ་རྒྱུས་
གསར་འགྱུར་》ཞེས་པའི་ཐོག་སྤེལ་ཡོད་པ་རེད།
ཅེ་ཁེ་སི་ལུའུ་ཧྥ་ཁེ་ཡི་མི་ཀོ་མཱ་ཧྲི་ཡིས་བྲིས་པའི་《 པའེ་ཅུས་དབྱི་ཡིས་ཐུ་
བོད་དབང་འཛིན་མཁན་ལ་བཏང་བའི་ཡི་གེ་བཞི་》ཞེས་པ་དེ་1966ལོར་སྤེལ་
ཞིང་། དེ་ནི་དོ་སྣང་ཆེ་ཙམ་གནང་དགོས་པའི་ཆེད་རྩོམ་ཞིག་ཡིན། དེའི་ནང་
དུ་ཐང་རྒྱལ་རབས་ཀྱི་གྲགས་ཅན་སྙན་ངག་པ་པའེ་ཅུས་དབྱི་《 སྒྱུ 772 -
846 /E:》ཡིས་བྲིས་པའི་ཕྱག་ཡིག་བཞི་ལ་ཞིབ་འཇུག་བྱས་ཤིང་ཡི་གེ་དེ་དག་ནི་
སྤྱི་ལོ808 - 810གཡས་གཡོན་དུ་མཐོ་བོད་དབང་འཛིན་མཁན་ལ་བཏང་
བའི་ཡི་གེ་ཡིན་པ་དང་དེ་དག་ནི་ཐང་ཞོན་ཙུང་གི་མིང་ཐོག་ནས་བྲིས་པ་ཞིག་
རེད། རྩོམ་པ་པོས་ཡི་གེ་བཞི་པོ་ཡིག་བསྒྱུར་བྱས་པ་དང་མཆན་འགྲེལ་བཀོད་
ཡོད་པ་མ་ཟད། འབྲེལ་ཡོད་རྒྱ་ཡིག་གི་ལོ་རྒྱུས་ཡིག་ཆ་《 ཐང་ཡིག་གསར་མ་》
556



དང་《 ཐང་ཡིག་རྙིང་མ་》《སྐྱོང་བ་སྨན་བྱེད་ཀུན་གསལ་མེ་ལོང་》སོགས་ལ་
དཔྱད་ བསྡུར་ དང་ དབྱེ་ ཞིབ་ སོགས་ བྱས་ ཡོད། ཆེད་ རྩོམ་ འདིར་ ཤོག་
གྲངས་36ཡོད་པ་དང་བརྗོད་དོན་ཁག་གསུམ་དུ་དབྱེ་ཡོད་པ་སྟེ། 1. དཔྱད་
གླེང་། 2. ལོ་རྒྱུས་ཀྱི་རྣམ་པ། 3. 《པའེ་ཅུས་དབྱི་ཡིས་ཐུ་བོད་དབང་འཛིན་
མཁན་ལ་བཏང་གནང་བའི་ཡི་གེ་བཞི་པོ་》( ཡིག་བསྒྱུར་དང་མཆན་འགྲེལ་
བཟོས་ཡོད་)བཅས་ཡོད་པས་ཐང་རྒྱལ་རབས་ཀྱི་བོད་ཀྱི་ལོ་རྒྱུས་ལ་ཞིབ་འཇུག་
བྱེད་རྒྱུར་དཔྱད་གཞིའི་ནུས་པ་ངེས་ཅན་ལྡན་ཡོད།
ལྗར་པན་གྱི་ཆེའུ་ཝང་ཅ་རུ་ཡིས་མཛད་པའི་《རྒྱ་བཟའ་ཀོང་ཇོ་བོད་དུ་
སླེབས་པ་》ཞེས་པའི་ཆེད་རྩོམ་དེ་1977ལོར་སྤེལ་ཡོད། དབྱིན་ཇིའི་བེང་ཇེ་
ཧྲེན་གྱིས་མཛད་པའི་《སྤྱི་ལོའི་དུས་རབས་བརྒྱད་པ་དང་དགུ་པའི་ནང་བོད་ཀྱི་
དུར་ཁྲོད་དང་བོད་ཀྱི་རྒྱན་རིས་སྒྱུ་རྩལ་》ཞེས་པ་དེ་1963ལོར་སྤེལ་བ་དང་དེ་
རྗེས་1963ལོར་《 ཏུན་ཧོང་བོད་ཡིག་ཤོག་དྲིལ་ཆ་མི་ཚང་གཅིག་》ཅེས་པའི་
ཆེད་རྩོམ་དང་1969ལོར་《གནའ་རབས་བོད་ཡིག་གི་ཟིན་ཐོ་བཀོད་པའི་མིང་
དང་ཁ་ཡིག་》ཅེས་པ་ཞིག་ཀྱང་སྤེལ་ཡོད་པ་རེད། མཐོ་བོད་ཀྱི་ཏུན་ཧོང་ཁུལ་
དུ་དབང་བསྒྱུར་བྱེད་སྐབས་ཀྱི་ལོ་རྒྱུས་ལ་ཞིབ་འཇུག་བྱས་པའི་སྐོར་གྱི་ཆེད་རྩོམ་
འགའ་ཞིག་ཡོད་པའི་ནང་གྲགས་ཆེ་བ་ནི་ལྗར་པན་གྱི་ཐིང་ཀྲི་ཧོང་གིས་མཛད་
པའི་དཔྱད་བརྗོད་《 མཐོ་བོད་ཀྱིས་དབང་བསྒྱུར་བྱེད་པའི་དུས་སྐབས་ཀྱི་ཏུན་
ཧོང་》ཞེས་པ་དེ་1961ལོར་སྤེལ་ཞིང་། དེར་ཤོག་གྲངས་100ཡོད་པ་དང་།
རྩོམ་པ་པོས་ཏུན་ཧོང་གི་ལོ་རྒྱུས་ལ་ཁྱོན་ཡོངས་ནས་རྟོག་ཞིབ་བྱས་ཡོད་རྐྱེན་ཕྱི་
རྒྱལ་དུ་བག་ཆགས་ཤུགས་ཆེན་ཡོད་པ་དང་། དེ་མིན་ཁོང་གིས་མཛད་པའི་
《ཏུན་ཧོང་གི་སངས་རྒྱས་སྟོང་སྐུའི་བྲག་ཕུག་ཉམས་པ་སླར་དར་》ཞེས་པའི་
དཔྱད་བརྗོད་རྩོམ་ཡིག་དེར་ཤོག་གྲངས32ཡོད་ཅིང་དེ་ནི་1964ལོར་བཏོན་
པ་ཞིག་རེད། ཕྱི་རྒྱལ་དུ་མི་རྣམས་ཀྱིས་ཆེད་རྩོམ་འདིར་མཐོང་ཆེན་དང་དོ་
557



སྣང་བྱེད་པ་མ་ཟད། དཔྱད་གཏམ་ལེགས་པོ་ཡོད་པ་དང་ཏུན་ཧོང་ལ་ཞིབ་
འཇུག་བྱས་པའི་ནང་སྙན་གྲགས་ངེས་ཅན་ཞིག་ཡོད་པ་རེད། །
གོང་སྨོས་དེ་དག་ནི་ ཐང་རྒྱལ་རབས་དུས་ཀྱི་བོད་ཀྱི་ལོ་རྒྱུས་ལ་ཞིབ་
འཇུག་བྱས་པའི་ཆེད་རྩོམ་ཡིན་རྐྱེན་ ཐང་བོད་ཀྱི་ལོ་རྒྱུས་ལ་ཞིབ་འཇུག་བྱེད་
མཁན་རྣམས་ཀྱིས་དེབ་ཐེར་དེར་དོ་སྣང་བྱེད་དགོས་པ་ཞིག་ཡིན།
གཉིས་པ། སུང་རྒྱལ་རབས་དུས་ཀྱི་བོད་ཀྱི་ལོ་རྒྱུས།
སུང་རྒྱལ་རབས་ལ་སུང་བྱང་མ་དང་སུང་ལྷོ་མ་གཉིས་སུ་དབྱེ་བ་སྟེ།
སུང་བྱང་མ་ནི་སྤྱི་ལོ་960ལོ་ནས་1127ལོ་བར་ཡིན་པ་དང་སུང་ལྷོ་མ་ནི་སྤྱི་
ལོ་1127ལོ་ནས་1279ལོ་བར་རེད། འདིར་ངོ་སྤྲོད་ཞུ་རྒྱུར་རྒྱལ་པོ་གླང་དར་
མ་ལྷ་ཀླུང་དཔལ་གྱི་རྡོ་རྗེས་བཀྲོངས་པའི་རྗེས་སུ་བོད་སིལ་བུའི་དུས་སྐབས་ཀྱི་
ལོ་རྒྱུས་ལ་ཕྱི་རྒྱལ་དུ་ཞིབ་འཇུག་བྱས་པའི་སྐོར་གྱི་དེབ་ཐེར་ཅུང་དཀོན་ཞིང་ད་
ལམ་མཐོང་རྒྱུ་ཉུང་ཉུང་ཡིན། །
དུས་སྐབས་འདི་ལོ་རྒྱུས་ནང་དུ་བོད་དང་མི་ཉག་རྒྱལ་རབས་བར་ཞིབ་
འཇུག་བྱེད་རྒྱུ་གཙོ་བོར་འཛིན་བཞིན་ཡོད། མི་ཉག་ལ་བོད་ཀྱི་ལོ་རྒྱུས་ཐོག་མི་
ཉག་རྒྱལ་ཁབ་ཟེར་བ་དང་། རྒྱ་ཡིག་གི་ལོ་རྒྱུས་ཐོག་མི་ཉག་ཟེར། དེ་ཡང་ཐང་
རྒྱལ་རབས་ཀྱི་མཇུག་ཏུ་ཧྲན་ཞི་དང་ཀན་སུའུ་ཉིང་ཞ་བཅས་ཀྱི་ས་ཁུལ་དུ་འཚོ་
སྡོད་བྱེད་པའི་ཏང་ཞང་མི་རིགས་རྣམས་རྗེས་སུ་སྟོབས་ཤུགས་ཇེ་ཆེར་གྱུར་ཏེ་
དེའི་མི་རྒྱུད་ལི་སི་ཀོང་གི་ཡང་ཚ་ལི་ཅི་ཆིན་དང་། ལི་ཏི་མིང་གཉིས་རིམ་བཞིན་
སུང་བྱང་མའི་རྒྱལ་རབས་ཀྱི་བློན་པོ་བྱས་པ་དང་དེའི་ཚ་བོ་ལི་ཡན་ཧོའུ་ཟེར་
བས་སྤྱི་ལོ་1038ལོར་སུང་བྱང་མའི་རྒྱལ་རབས་ལ་ངོ་ལོག་བྱས་ཏེ་རང་ཉིད་
ཀྱིས་རྒྱལ་པོ་བྱས། རྒྱལ་རབས་ཀྱི་མིང་ལ་མི་ཉག་ཟེར། རྒྱལ་རབས་འདིར་
རྒྱལ་པོ་མི་རབས་བཅུ་བྱུང་བ་དང་། སྤྱི་ལོ་1038 - 1227བར་ལོ་ངོ་བརྒྱ་
558



དང་དགུ་བཅུའི་རིང་སྲིད་དབང་བཟུང་མཐར་བོད་ཀྱི་རབ་བྱུང་བཞི་པའི་མེ་
ཕག་སྤྱི་ལོ་1227ལོར་ཡོན་རྒྱལ་རབས་ཀྱི་རྒྱལ་པོ་ཇིང་གེར་ཧན་གྱིས་དམག་
དྲངས་ནས་ གཏོར་ ཕམ་བཏང་སྟེ་མི་ ཉག་ རྒྱལ་ རབས་མཇུག་ སྒྲིལ་བ་དང་།
དེའི་དགའ་སྟོན་རྟེན་འབྲེལ་བྱས་པའི་ཟླ་བ་དེ་ལ་ཧོར་ཟླ་དང་པོ་ཟེར་བའི་སྲོལ་
ཡང་དེ་ནས་བྱུང་བ་ཡིན། མི་ཉག་དང་བོད་ཀྱི་འབྲེལ་བའི་སྐོར་ཧྥ་རེན་སིའི་ཧྲི་
ཐད་ཨན་གྱིས་1976ལོར་ཧང་ག་རི་རྒྱལ་ཁབ་ཏུ་ཚུགས་པའི་རྒྱལ་སྤྱིའི་དཔྱད་
རྩོམ་སྤེལ་རེས་ཀྱི་ཚོགས་འདུའི་ཐོག་སྤེལ་བའི་《 མི་ཉག་རྒྱལ་ཁབ་ཏུ་ཡོད་པའི་
བོད་རིགས་དང་བོད་ཀྱི་རིག་གནས་》ཞེས་པའི་ཆེད་རྩོམ་དེ་གྲགས་ཆེ་བ་ཞིག་
ཡིན།
གསུམ་པ། ཡོན་རྒྱལ་རབས་དུས་ཀྱི་བོད་ཀྱི་ལོ་རྒྱུས། །
ཡོན་རྒྱལ་རབས་ནི་སྤྱི་ལོ་1279ལོ་ནས་1368ལོ་བར་ཡིན། ཡོན་རྒྱལ་
རབས་དུས་ཀྱི་བོད་ཀྱི་ལོ་རྒྱུས་ལ་ཞིབ་འཇུག་བྱེད་སྐབས་གཙོ་བོའི་མི་སྣ་ནི་འགྲོ་
མགོན་ཆོས་རྒྱལ་འཕགས་པའི་ལོ་རྒྱུས་ལ་ཞིབ་འཇུག་བྱེད་ཀྱི་ཡོད། འགྲོ་མགོན་
ཆོས་རྒྱལ་འཕགས་པ་བློ་གྲོས་རྒྱལ་མཚན་( 1235 - 1280)གྱིས་ས་སྐྱའི་
ཆོས་རྒྱལ་བྱས་ནས་བོད་དུ་ཆོས་སྲིད་ཟུང་འབྲེལ་གྱི་སྲོལ་བཏོད། ཕྱི་རྒྱལ་དུ་
འགྲོ་མགོན་ཆོས་རྒྱལ་འཕགས་པའི་ལོ་རྒྱུས་ལ་ཞིབ་འཇུག་བྱས་པའི་ནང་ཅུང་
གྲགས་ཆེ་བ་ནི་རི་པིན་བ་ཀྲུང་ཡེ་ཏ་ཛི་(བུ་མོ་)ཡིས་མཛད་པའི་《 འགྲོ་མགོན་
ཆོས་རྒྱལ་འཕགས་པ་དང་སོག་པོའི་ཡི་གེའི་སྒྲ་གདངས་ལ་ཞིབ་འཇུག་བྱས་པ་》
ཞེས་པའི་དཔེ་དེབ་དེ་1971 ལོར་དཔར་དུ་བསྐྲུན་ཞིང་། དེ་ནི་སྐད་ཡིག་ལ་
ཞིབ་འཇུག་བྱས་པའི་ཆེད་རྩོམ་ཁེར་རྐྱང་ཞིག་མ་ཡིན་པར་ལོ་རྒྱུས་མང་དག་
ཅིག་བྲིས་ཡོད།
གཞན་ཞིག་ནི་ཕྱི་རྒྱལ་དུ་ཡོན་རྒྱལ་རབས་ཀྱི་ཏི་ཤྲཱི་སྟེ་གོང་མའི་བླ་མའི་
559



སྐོར་ལ་ཞིབ་འཇུག་བྱེད་རྒྱུ་གནད་གཙོ་བོ་ཞིག་ཏུ་བརྩི་གི་ཡོད། ང་ཚོས་ཤེས་
གསལ་ལྟར་ཡོན་རྒྱལ་རབས་ཀྱི་དུས་སུ་གོང་མའི་བླ་མ་གནང་སྟེ་ཏི་ཤྲཱི་(F JE )
ཡི་མཚན་ཐོབ་པ་སྔ་རྗེས་སུ་མི་རབས་བཅུ་བཞི་བྱུང་ཡོད། དེ་དག་རགས་ཙམ་
ཞུས་ན། དང་ པོ་ འགྲོ་ མགོན་ ཆོས་ རྒྱལ་ འཕགས་ པས་ སྤྱི་ ལོ་1260 -
1276ལོ་བར་གོང་མའི་བླ་མ་བྱས། གཉིས་པ། རིན་ཆེན་རྒྱལ་མཚན་གྱིས་སྤྱི་
ལོ་1276 - 1279ལོ་བར་གོང་མའི་བླ་མ་བྱས། གསུམ་པ། དྷརྨ་པ་ལ་ཀྲི་ཏ་
ཡིས་སྤྱི་ལོ་1279 - 1286ལོ་བར་གོང་མའི་བླ་མ་བྱས། བཞི་པ། ཡེ་ཤེས་
རིན་ཆེན་གྱིས་སྤྱི་ལོ་1286 - 1294ལོ་བར་གོང་མའི་བླ་མ་བྱས། ལྔ་པ།
གྲགས་པ་འོད་ཟེར་གྱིས་སྤྱི་ལོ་1294 - 1303ལོ་བར་གོང་མའི་བླ་མ་བྱས།
དྲུག་པ། རིན་ཆེན་རྒྱལ་མཚན་གྱིས་སྤྱི་ལོ་1303 - 1305བར་གོང་མའི་བླ་
མ་བྱས། བདུན་པ། སངས་རྒྱས་དཔལ་གྱིས་སྤྱི་ལོ་1305 -1314ལོ་བར་
གོང་མའི་བླ་མ་བྱས། བརྒྱད་པ། ཀུན་དགའ་བློ་གྲོས་རྒྱལ་མཚན་དཔལ་
བཟང་པོས་སྤྱི་ལོ་1315 - 1327ལོ་བར་གོང་མའི་བླ་མ་བྱས། དགུ་པ།
དབང་ཕྱུག་རྒྱལ་མཚན་གྱིས་གོང་མའི་བླ་མ་བྱས་པ་ཡིན་ཟེར་སྐད། ཞིབ་ཕྲའི་
དཔྱད་གཞི་ཞིག་མཐོང་མ་བྱུང་། བཅུ་པ། ཀུན་དགའ་ལེགས་པའི་འབྱུང་
གནས་རྒྱལ་མཚན་དཔལ་བཟང་པོས་སྤྱི་ལོ་1325ལོ་ནས་གོང་མའི་བླ་མ་བྱས།
བཅུ་གཅིག རིན་ཆེན་བཀར་ཤེས་ཀྱིས་སྤྱི་ལོ་1329ལོ་ནས་གོང་མའི་བླ་མ་
བྱས། བཅུ་གཉིས། ཀུན་དགའ་རྒྱལ་མཚན་དཔལ་བཟང་པོས་སྤྱི་ལོ་1333
-1358ལོ་བར་གོང་མའི་བླ་མ་བྱས། བཅུ་གསུམ། བླ་ཆེན་བསོད་ནམས་
བློ་གྲོས་ཀྱིས་སྤྱི་ལོ་1358 - 1362ལོ་བར་གོང་མའི་བླ་མ་བྱས། བཅུ་བཞི།
རྣམ་རྒྱལ་དཔལ་བཟང་པོས་སྤྱི་ལོ་1362ནས་གོང་མའི་བླ་མ་བྱས་ཡོད།
ཕྱི་རྒྱལ་དུ་གོང་མའི་ཏི་ཤྲཱི་སྐོར་ལ་ཞིབ་འཇུག་བྱས་པའི་ཆེད་རྩོམ་ཁ་ཤས་
ཡོད་པ་སྟེ། རི་པིན་གྱི་ཡེ་ཧྲང་སོ་ཅི་དང༌། ཐའོ་ཡེ་ཀྲེང་ཅུ་གཉིས་ཀྱིས་མཉམ་
560



དུ་ རྩོམ་ སྒྲིག་ བྱས་ པའི་ 《 ཡོན་ རྒྱལ་ རབས་ ཀྱི་ ཏི་ ཤྲཱིའི་ སྐོར་》ཞེས་ པ་
དེ་1960ལོར་བཏོན་པ་དང་དེ་རྗེས་1963ལོར་ཐའོ་ཡེ་ ཀྲེང་ཅུ་ཡིས་《ཡོན་
རྒྱལ་རབས་ཀྱི་བླ་མའི་སྐོར》ཞེས་པ་ཞིག་ཀྱང་སྤེལ་ཡོད། །
དེ་མིན་བོད་དང་སོག་པོ་ཡི་འབྲེལ་བའི་སྐོར་ལ་གཙོ་བོའི་ཆེད་རྩོམ་ནི་ཨུ་
རུ་སུའི་ལོ་ལེ་ཁྲ་ཡིས་བརྩམས་པའི་《དུས་རབས་བཅུ་གསུམ་དང་བཅུ་བཞིའི་
ནང་གི་བོད་དང་སོག་པོའི་འབྲེལ་བའི་སྐོར་》ཞེས་པ་དེ་1958ལོར་སྤེལ་བ་
དང་རི་པིན་གྱི་ཝང་ཐན་ཡིང་ཙིཡིས་མཛད་པའི་《 སོག་པོའི་ཡིག་རིགས་ནང་
མཐོང་བའི་ཐོག་མའི་སོག་བོད་ཀྱི་འབྲེལ་བའི་སྐོར་》ཞེས་པ་དེ་1962ལོར་
བཏོན་པ་དང༌། ཨ་མེ་རི་ཀའི་ཝུའི་སྨེ་ཡིས་རྩོམ་སྒྲིག་བྱས་པའི་《 སོག་པོས་བོད་
ལྗོངས་ཐེངས་དང་པོ་དབང་འོག་ཏུ་བསྡུས་པའི་སྐོར་བསྐྱར་དུ་གླེང་བ་》ཞེས་པ་
དེ་1977ལོར་སྤེལ་ཡོད་པ་རེད། །
་ གོང་སྨོས་ཡིག་རིགས་དེ་དག་ལ་ཡོན་རྒྱལ་རབས་དུས་ཀྱི་བོད་ཀྱི་ལོ་རྒྱུས་
ལ་ཞིབ་འཇུག་བྱེད་མཁན་རྣམས་ཀྱིས་དོ་སྣང་བྱེད་དགོས་པ་སྨོས་ཅི་དགོས།
བཞི་པ། མིང་རྒྱལ་རབས་དུས་ཀྱི་བོད་ཀྱི་ལོ་རྒྱུས།
མིང་རྒྱལ་རབས་ནི་སྤྱི་ལོ་1368ལོ་ནས་1644ལོ་བར་ཡིན། མིང་རྒྱལ་
རབས་དུས་ཀྱི་བོད་ཀྱི་ལོ་རྒྱུས་ལ་ཞིབ་འཇུག་བྱས་པའི་ཆེད་རྩོམ་ནི་ལྗར་པན་གྱི་
ཛོ་ཐིང་ཁྲང་གིས་བྲིས་པའི་《མིང་འུ་ཙུང་གི་བླ་མ་གདན་ཞུ་བྱས་པའི་སྐོར་》
ཞེས་པ་དེ་སྤྱི་ལོ་1961ལོར་བཏོན་པ་དང༌། དེ་མིན་ཁོང་གིས་《 མིང་རྒྱལ་
རབས་དུས་སྐབས་སུ་བོད་ཀྱི་སྒྲུབ་རྒྱུད་ཤིང་རྟ་ཆེན་པོ་བརྒྱད་ཀྱི་ཆོས་རྒྱལ་གྱི་
སྐོར་》(1962ལོ་)ཞེས་པ་དང་། 《ཡོན་རྒྱལ་རབས་དུས་མཇུག་དང་མིང་
རྒྱལ་རབས་དུས་འགོའི་བོད་ལྗོངས་ཀྱི་རྣམ་པ་》( 1963ལོ་)ཞེས་པ་དང་
《ཕག་མོ་གྲུ་པའི་རྒྱལ་རབས་ཉམས་རྒུད་ཀྱི་བརྒྱུད་རིམ་》(1968ལོ་）ཞེས་
561



པའི་དཔྱད་རྩོམ་ཡང་སྤེལ་ཡོད་པ་རེད།
དེ་མིན་སྤྱི་ལོ་1434ལོར་གྲུབ་ཟིན་པའི་གྲགས་ཅན་གྱི་བོད་ཡིག་དེབ་
ཐེར་《རྒྱ་བོད་ལོ་རྒྱུས་ཕྱོགས་བསྡུས་》ཞེས་པ་ནི་གལ་འགངས་ཆེ་བའི་ལོ་རྒྱུས་
ཀྱི་དེབ་ཐེར་ཞིག་ཡིན་པ་དང་། དཔེ་དེབ་དེའི་ནང་རྣམ་གྲངས་མི་འདྲ་བ་ཁག་
ཉི་ཤུ་རྩ་བདུན་དུ་བགོས་ཡོད། དེབ་ཐེར་དེ་ཡོད་པའི་རྒྱལ་ཁབ་ཉུང་ཤས་ཤིག་
ལས་མེད་ཅིང༌། རང་རྒྱལ་དུ་དེབ་ཐེར་དེ་ཡོད་མེད་ཞིབ་འཚོལ་བྱེད་བཞིན་པ་
ཡིན། དེའི་སྐོར་ལ་ཧྥ་རེན་སིའི་མེ་ཁེ་ཐང་ནེ་ཡིས་མཛད་པའི་《རྒྱ་བོད་ལོ་
རྒྱུས་ཕྱོགས་བསྡུས་》ཞེས་པའི་དེབ་ཐེར་ལ་གསལ་བཤད་བྱས་པ་)ཞེས་པའི་
དཔྱད་རྩོམ་དེ་1963ལོར་སྤེལ་ཞིང་། དེ་ནི་ཤོག་གྲངས་བརྒྱ་ལྷག་ཙམ་ཡོད་
པའི་དཔྱད་རྩོམ་ཞིག་ཡིན་ལ་རྩོམ་པ་པོས་དེབ་ཐེར་དེར་ཞིབ་ཕྲའི་དབྱེ་འབྱེད་
བྱས་ཡོད་པས་མིང་རྒྱལ་རབས་དུས་ཀྱི་བོད་ཀྱི་ལོ་རྒྱུས་དང་མི་རིགས་ཕན་ཚུན་
གྱི་འབྲེལ་བའི་སྐོར་ཞིབ་འཇུག་བྱེད་སྐབས་ཆེས་གལ་ཆེ་བའི་དཔྱད་གཞི་ཞིག་
ཡིན།
གཞན་ཡང་མིང་རྒྱལ་ རབས་དུས་ཀྱི་གྲགས་ཅན་མི་སྣར་ཞིབ་འཇུག་
གནང་སྐབས་1976ལོར་ཨ་མེ་རི་ཁས་དཔར་དུ་བསྐྲུན་པའི་《 མིང་རྒྱལ་རབས་
ཀྱི་གྲགས་ཅན་མི་སྣའི་རྣམ་ཐར་》ཞེས་པའི་ཚིག་མཛོད་དེར་དོ་སྣང་བྱེད་
དགོས། དེ་ནི་མིང་རྒྱལ་རབས་དུས་ཀྱི་བོད་ཀྱི་ལོ་རྒྱུས་ལ་ཞིབ་འཇུག་བྱེད་
མཁན་ཚོར་ཕན་ནུས་ངེས་ཅན་ཡོད་པའི་ལག་ཆ་ལྟ་བུ་ཞིག་ཡིན། ཚིག་མཛོད་
དེར་དཔེ་དེབ་གཉིས་ཡོད་པ་དང་ཤོག་གྲངས་ཉིས་སྟོང་ལྷག་ཙམ་ཡོད་ཅིང་མི་སྣ་
སོ་སོའི་ཞིབ་ཕྲའི་ལོ་རྒྱུས་དང་མཛད་རྗེས་བཀོད་ཡོད་པ་རེད།
ལྔ་པ། ཆིང་རྒྱལ་རབས་དུས་ཀྱི་བོད་ཀྱི་ལོ་རྒྱུས།
ཆིང་རྒྱལ་རབས་ཞེས་པ་ནི་སྤྱི་ལོ་1644ལོ་ནས་1911ལོ་ བར་ཡིན།
562



དུས་རབས་འདིའི་ལོ་རྒྱུས་ལ་ཞིབ་འཇུག་བྱེད་པའི་ནང་གྲགས་ཆེ་ཞིང་དོ་སྣང་
བྱེད་དགོས་པ་ནི་དབྱི་ཐ་ལིའི་ཕྱོགས་ཙཱ་ཁེ་ཡིས་བྲིས་པའི་《དུས་རབས་བཅོ་བརྒྱད་
ཀྱི་དུས་འགོར་ཀྲུང་ཡོན་ས་ཁུལ་དང་བོད་ཀྱི་འབྲེལ་བའི་སྐོར་》ཞེས་པའི་དེབ་
ཐེར་དེ་ཡིན། དེབ་ཐེར་དེ་སྤྱི་ལོ་1950ལོར་དཔར་བསྐྲུན་བྱས་པ་དང༌། དེ་
རྗེས་1973ལོར་བཟོ་བཅོས་མང་ཙམ་བྱས་ཏེ་བསྐྱར་དུ་དཔར་བསྐྲུན་བྱས་ཡོད།
དེབ་ཐེར་འདིའི་ནང་ལེའུ་བཅུ་དྲུག་ཏུ་བགོས་ཏེ་བརྗོད་ཡོད་ལ་ དུས་རབས་
འདིའི་བོད་ཀྱི་ལོ་རྒྱུས་དང་ཀྲུང་དབྱང་སྲིད་གཞུང་གི་འགན་དབང་སྤྱོད་པའི་
གནས་ཚུལ་དང༌། དམག་འཁྲུག་དང་ནང་ཁུལ་གྱི་འཐབ་རྩོད་སོགས་ཅུང་ཆ་
ཚང་བར་བྲིས་ཡོད་པའི་དེབ་ཐེར་ཞིག་ཡིན། དེབ་ཐེར་འདིའི་ནང་གཙོ་བོ་སྤྱི་
ལོ་1705 - 1751ལོ་བར་གྱི་བོད་ཀྱི་ལོ་རྒྱུས་ཞིབ་འཇུག་བྱས་ཡོད་པ་དང་།
རྩོམ་པ་པོས་རྒྱ་ཡིག་དང་བོད་ཡིག་གི་དཔྱད་གཞིའི་ཡིག་ཆ་མང་ཙམ་ལ་ཞིབ་
འཇུག་དང་ཕན་ཚུན་དཔྱད་བསྡུར་བྱས་ཡོད། བོད་ཡིག་གི་གཙོ་བོའི་དཔྱད་
གཞི་ནི་《ཏཱ་ལའི་སྐུ་ཕྲེང་བདུན་པའི་རྣམ་ཐར་》དང་《 པཎ་ཆེན་སྐུ་ཕྲེང་གཉིས་
པའི་རང་གི་རྣམ་ཐར།》《 པཎ་ཆེན་སྐུ་ཕྲེང་གསུམ་པའི་རང་གི་ལོ་རྒྱུས།》《མི་
དབང་རྟོགས་བརྗོད་》བཅས་དཔྱད་གཞིའི་གཙོ་བོར་བྱས་ཡོད་པས་ཆིང་རྒྱལ་
རབས་དུས་ཀྱི་བོད་ཀྱི་ལོ་རྒྱུས་ལ་ཞིབ་འཇུག་བྱེད་རྒྱུར་དཔྱད་གཞིའི་ནུས་པ་
ངེས་ཅན་ལྡན་ཡོད། །
དེ་མིན་ཆེད་རྩོམ་འགའ་ཞིག་ཡོད་པ་སྟེ། གློ་ཙཱ་ཁེ་ཡིས་1960ལོར་སྤེལ་
བའི་《ཏཱ་ལའི་བླ་མ་དང་བོད་ཀྱི་སྲིད་དབང་ཚབ་སྤྱོད་བྱེད་པའི་ལོ་རིམ་ལ་ཞིབ་
འཇུག་བྱས་པ་》ཞེས་པ་དང་ཡང་ཁོང་གི་1966ལོར་སྤེལ་བའི་《 བོད་ཀྱི་དུས་
རབས་བཅོ་བརྒྱད་པའི་ལོ་རྒྱུས་ལ་གསལ་བཤད་བྱས་པ་》ཞེས་སོགས་དང་།
དབྱིན་ཇིའི་གླེང་ཇེ་ཧྲེང་གིས་1974ལོར་བཏོན་པའི་《ཆིང་རྒྱལ་རབས་ཀྱིས་
བོད་ལ་བཏང་བའི་གཞུང་ཡིག་གཅིག་》ཅེས་པ་སོགས་ཡོད་པ་རེད།
563



དྲུག་པ། ཉེ་རབས་བོད་ཀྱི་ལོ་རྒྱུས་སྐོར།
ཉེ་རབས་བོད་ཀྱི་ལོ་རྒྱུས་ལ་ཞིབ་འཇུག་བྱས་པའི་ནང་དོ་སྣང་བྱེད་
དགོས་པ་ནི་རྒྱ་གར་གྱི་མེ་ཁྲེ་ལཱ་ཡིས་མཛད་པའི་《1904 – 1937ལོའི་བར་
གྱི་བོད་ཀྱི་ཆབ་སྲིད་དེ་ཏཱ་ལའི་སྐུ་ཕྲེང་བཅུ་གསུམ་པ་དང་པཎ་ཆེན་སྐུ་ཕྲེང་དགུ་
པའི་དབར་གྱི་འཐབ་རྩོད་》ཅེས་པའི་དེབ་ཐེར་དེ་1976ལོར་དཔར་བསྐྲུན་
བྱས་ཡོད།
བདུན་པ། བོད་ལ་ཕྱི་རྒྱལ་གྱི་བཙན་འཛུལ་བྱས་པའི་ལོ་
རྒྱུས་སྐོར། །
དེ་སྔོན་མི་རྣམས་ཀྱིས་བོད་ལ་ཕྱི་རྒྱལ་བས་བཙན་འཛུལ་བྱས་པའི་ལོ་
རྒྱུས་ལ་རྟོག་ཞིབ་བྱེད་སྐབས་གཙོ་བོའི་དཔྱད་གཞི་ནི་ད་ཀོ་ ཏན་ཁྲི་ཡིས་སྤྱི་
ལོ་1870ལོར་བྲིས་པའི་《 1855ལོ་ནས་1870ལོ་བར་བོད་དུ་སླེབས་པའི་
ཆོས་སྤེལ་མཁན》ཞེས་པ་དང་། ལའོ་ནི་ཡིས་མཛད་པའི་《 བོད་དུ་ཆོས་སྤེལ་
མཁན་གྱི་ལོ་རྒྱུས་》ཞེས་པའི་དེབ་ཐེར་སོགས་ཡིན་པ་དང་དེ་རྗེས་དབྱི་ཐ་ལིའི་
ཕྱོགས་ཙའ་ཁེ་ཡིས་1956ལོར་བྲིས་པའི་དེབ་ཐེར་《 བོད་དང་བལ་ཡུལ་ཁུལ་ལ་
སླེབས་པའི་དབྱི་ཐ་ལིའི་ཆོས་སྤེལ་མཁན་》ཞེས་པ་ནི་གཙོ་བོའི་གསུང་རྩོམ་ཞིག་
ཏུ་བརྩི་བ་དང༌། དེ་མིན་ཁོང་གི་ཆེད་རྩོམ་《 1860 - 1880ལོའི་བར་བོད་
ཀྱི་དབུས་ཁུལ་ལ་སླེབས་པའི་ཡོ་རོབ་གླིང་གི་ གནས་སྐོར་བ་》ཞེས་པ་དེར་
བརྗོད་དོན་ཁག་གཉིས་སུ་དབྱེ་ཡོད་པ་སྟེ། 1. ཧྥ་རེན་སིའི་ཆོས་སྤེལ་མཁན་
སྐོར་གླེང་བ། 2. ཕྱི་རྒྱལ་གྱི་མི་བོད་ཁུལ་ལ་ཡོང་བར་བོད་མིས་འགོག་རྒོལ་བྱས་
པ་བཅས་ཡིན། ཨུ་རུ་སུའི་ལེ་ཨཱཅེ་ཧྥུ་ཡིས་བྲིས་པའི་དཔྱད་རྩོམ་《 བོད་ལྗོངས་
ལ་ཕྱི་རྒྱལ་གྱི་སྟོབས་ཤུགས་རྒྱ་བསྐྱེད་བཏང་བ་(1888 - 1919) 》ཞེས་པ་
564



དེ་1956ལོར་སྤེལ་བ་དང༌། དབྱིན་ཇིའི་ལན་མུ་ཡིས་1959ལོར་དཔྱད་རྩོམ་
《ཨུ་རུ་སུ་ཡིས་བོད་དུ་སྤེལ་བའི་ལྐོག་གཡོ་》ཞེས་པ་དེ་བཏོན་པ་དང་ཕྱོགས་ཙའ་
མིང་གིས་1961ལོར་《རྩེ་གྲི་ལྷ་སར་གཏད་པ་སྟེ་1904ལོར་དབྱིན་ཇིས་བོད་
ལ་བཙན་འཛུལ་བྱས་པའི་ལོ་རྒྱུས་ཆ་ཚང་》ཞེས་པའི་དཔྱད་རྩོམ་ཞིག་སྤེལ་ཡོད།
དེ་བཞིན་མེ་ཁེ་རྩ་གེ་ཡིས་1970ལོར་སྤེལ་བའི་《 བོད་ལྗོངས་ལ་མྱུལ་
དཔྱད་བྱས་པའི་ལོ་ རྒྱུས་》ཞེས་པ་དང་འུ་ད་ ཁེ་ཡིས་1971 ལོར་སྤེལ་བའི་
《གནའ་དུས་དབྱིན་ཇིའི་མྱུལ་དཔྱད་མཁན་བོད་དུ་བསྐྱོད་པའི་སྐོར་བཀོད་
པ་》ཞེས་པ་སོགས་ཡོད། །
བརྒྱད་པ། བོད་ཀྱི་ནུབ་རྒྱུད་དང་ལ་དྭགས།
བོད་ཀྱི་ནུབ་རྒྱུད་དང་ལ་དྭགས་ཀྱི་ལོ་རྒྱུས་ལ་ཞིབ་འཇུག་བྱེད་རྒྱུ་ནི་ཕྱི་
རྒྱལ་གྱི་མཁས་པ་ཚོས་དོ་སྣང་ཆེན་པོ་བྱེད་པ་མ་ཟད་ཞིབ་འཇུག་བྱེད་གཞི་གཙོ་
བོ་ཞིག་ཏུ་བརྩི་ཡི་ཡོད།
དབྱི་ཐ་ལིའི་ཕྱོགས་ཙཱ་ཁེ་ཡིས་བྲིས་པའི་《 ལ་དྭགས་ཀྱི་ལོ་རྒྱུས་ལ་ཞིབ་འཇུག་
བྱས་པ་》ཞེས་ པའི་ དེབ་ ཐེར་ དེ་1939ལོར་ དཔར་ བསྐྲུན་ བྱས་ པ་ དང་།
འཇར་མན་གྱི་ཧཱུྃ་ལན་ཁེ་ཡིས་རྩོམ་སྒྲིག་བྱས་པའི་《 ལ་དྭགས་རྒྱལ་རབས་ཀྱི་ལོ་
རྒྱུས་》ཞེས་པ་དེ་དཔར་སྐྲུན་བྱེད་བཞིན་ཡོད་ཅིང་། དེར་བརྗོད་གཞི་ཁག་
གཉིས་སུ་དབྱེ་ཡོད་པ་སྟེ། དཔེ་དེབ་ཀྱི་གོང་དུ་མང་ཆེ་བ་བོད་ཀྱི་བཙན་པོ་རིམ་
བྱུང་གི་ལོ་རྒྱུས་དང་མཛད་རྗེས་བཀོད་ཡོད་པ་དང་། གཤམ་དུ་ལ་དྭགས་ཀྱི་ལོ་
རྒྱུས་བྲིས་ཡོད་ཅེས་གྲགས། །
དབྱི་ཐ་ལིའི་ཐུ་ཆི་ཡིས་བརྩམས་པའི་《རྒྱ་གར་དང་བོད་ལྗོངས་》ཞེས་
པ་དེར་ པོད་ བཞི་ དང་ནང་ གསེས་ སུ་ དེབ་ ཐེར་ བདུན་ ཡོད། དེ་ ནི་ སྤྱི་
ལོ་1932ལོ་ནས་འགོ་བཙུགས་ཏེ་1941ལོ་བར་རིམ་བཞིན་དཔར་སྐྲུན་བྱས་
565



པ་ཞིག་ཡིན་ཞིང་། བརྗོད་ཡུལ་གཙོ་བོ་ནི་སྟོད་མངའ་རིས་དང་མདོ་སྨད་ཀྱི་
ཆོས་ལུགས་ཀྱི་ལོ་རྒྱུས་བྲིས་ཡོད། །
དེ་མིན་རྒྱ་གར་གྱི་ཨ་ཁྲེ་མེ་དཱ་ཡིས་བྲིས་པའི་《བོད་དང་ལ་དྭགས་ཀྱི་ལོ་
རྒྱུས་》ཞེས་པ་དེ་1963ལོར་དཔར་སྐྲུན་བྱས་པ་དང་ཕྱོགས་ཙ་ཁེ་ཡིས་1977ལོར་
བྲིས་པའི་《ལ་དྭགས་རྒྱལ་པོའི་རྒྱལ་ཁབ་》ཅེས་པ་དེ་ཡང་དཔར་དུ་བསྐྲུན་ཡོད།
ཨ་ཁྲེ་མེ་དཱ་ཡིས་མཛད་པའི་《 1679 - 1684ལོ་བར་གྱི་བོད་ལྗོངས་དང་ལ་
དྭགས་སོག་ པོའི་ བར་ གྱི་ དམག་འཁྲུག་ གི་ འགྲེལ་ པ་ གསར་ པ་ 》ཞེས་ པ་
དེ་1968ལོར་དཔར་སྐྲུན་བྱས་ཡོད་པ་རེད། ལྗར་པན་གྱི་ཛོ་ཐིང་ཁྲང་གིས་
བྲིས་པའི་དཔེ་དེབ་《བོད་ཀྱི་ལོ་རྒྱུས་ཀྱི་ས་བབ་ལ་ཞིབ་འཇུག་བྱས་པ་》ཞེས་པ་
དེར་ཤོག་གྲངས་ལྔ་བརྒྱ་ལྷག་ཙམ་ཡོད་པ་དང་། བརྗོད་དོན་ལེའུ་ལྔ་ཡོད་པ་མ་
ཟད། མཇུག་ཏུ་ས་ཁྲ་ཁག་བདུན་བཀོད་ཡོད་པས་ཞིབ་འཇུག་མཁན་རྣམས་
ལ་དཔྱད་གཞིའི་ནུས་པ་ངེས་ཅན་ཞིག་ལྡན་ཡོད། །
གོང་དུ་ཕྱི་རྒྱལ་གྱི་བོད་ཀྱི་ལོ་རྒྱུས་ལ་ཞིབ་འཇུག་བྱས་པའི་སྐོར་གྱི་དེབ་
ཐེར་དང༌། དཔྱད་བརྗོད་རྩོམ་ཡིག་ཁག་གཅིག་མཚམས་སྦྱོར་བྱས་པ་དེ་དག་
ནི་རྒྱལ་ནང་དུ་སྤེལ་བའི་མཁས་པའི་ཆེད་རྩོམ་ཁ་ ཤས་གཞིར་བཟུང་སྟེ་སུག་
བྲིས་བྱས་པ་ཡིན། འོན་ཏེ་རང་ཉིད་ཡོན་ཚད་དམའ་བའི་རྐྱེན་གྱིས་སྐྱོན་དང་
ནོར་འཁྲུལ་ཡོང་སྲིད་པས་རྒྱ་ཆེའི་གཟིགས་པ་པོ་རྣམས་ཀྱིས་ཡོ་བསྲང་གནང་
རྒྱུའི་རེ་བ་ཞུ་རྒྱུ་ཡིན།
（《 ལྷོ་ཁའི་རྩོམ་རིག་སྒྱུ་རྩལ་》1986ལོའི་དུས་དེབ་དང་པོའི་ཐོག་འཁོད།)
-
566



དཎྜིའི་དགོངས་རྒྱན་བསྡུས་བརྗོད་པད་
མའི་གེ་སར་ཞེས་བཞུགས་སོ། །
བློ་གྲོས་ཀུན་གསལ་ལམ་གྱི་དཔལ་འཕྲོག་ཅིང་། །རྣམ་དཔྱོད་ཉི་མའི་
དཀྱིལ་འཁོར་སྐྱེངས་བྱེད་པའི། །ཕུན་ཚོགས་རིག་པའི་དབང་གིས་ཕྱུགཾ་གྱུར་
པ། །སློབ་ དཔོན་ ཐོན་མིར་སྙིང་ནས་ གུས་ ཕྱག་ འཚལ། ། འདི་ན་ དཎྜིའི་
དགོངས་རྒྱན་ཟབ་མོའི་ གནད། ། རྣོན་པོར་འབིགས་ པའི་སྨྲ་ བ་མ་མཆིས་
ཀྱང་། །བློ་གསར་སྒེག་མོའི་རེ་བ་འཇོ་བའི་ཕྱིར། །ཡིད་འོང་སྙན་པའི་བླ་བོ་
གླེང་བར་བྱ། ། །
བོད་གངས་ཅན་གྱི་ཡུལ་དུ་སྔོན་བྱོན་མཁས་དབང་དམ་པའི་བློ་གྲོས་
ཀྱིས་བསྐྲུན་པར་མཛད་པའི་རིག་པའི་བང་མཛོད་དེར་སྔར་ནས་ རིག་ པའི་
གནས་ཆེན་པོ་ལྔ་རུ་དབྱེ་ཞིང༌། དེ་ཡང་ནང་རིག་པ་དང༌། ཚད་མ་རིག་པ།
སྒྲ་རིག་པ། བཟོ་རིག་པ། གསོ་བ་རིག་པ་སྟེ་དེ་ལ་དེ་བཞིན་གཤེགས་པའི་
གསུང་རབ་ཡན་ལག་བཅུ་གཉིས་ལ་ནང་རིག་པ་དང་། མངོན་སུམ་དང་རྗེས་
དཔག་པའི་ཚད་མས་ཟིན་པའི་རྟོག་གེའི་ གཞུང་ལ་ཚད་མ་རིག་པ། སྒྲའི་
གཙུག་ལག་བྱཱ་ཀ་ར་ན་ལ་སྒྲ་རིག་པ། རླུང་དང་བད་ཀན་ལ་སོགས་ནད་གསོ་
བའི་གཙུག་ལག་ལ་གསོ་བ་རིག་པ་ཞེས་དང་། རིག་པ་དེ་རྣམས་ཀྱི་གཙོ་བོའི་
དོན་སྙིང་ནི་སྒྲ་དང་ཚད་མས་ཚིག་དོན་ལ་འཁྲུལ་བ་མི་ཡོང་བ་དང་། བཟོ་དང་
གསོ་བ་རིག་པས་སྤྱི་དང་བྱེ་བྲག་རྗེས་སུ་འཛིན་པ་སྟེ་ཕན་བདེ་བསྐྲུན་པ། ནང་
567



དོན་རིག་པས་ཀུན་མཁྱེན་བསྒྲུབ་པའི་ལམ་གྱི་རྣམ་པ་ཀུན་ཤེས་ཐུབ་པ་སྟེ།
སངས་རྒྱས་ཀྱི་ལམ་དང་ལྟ་བ་མཐར་ཐུག་གི་གནས་ལུགས་ཤེས་ཐུབ་པ་བཅས་
རེད། དེར་བརྟེན་ནང་རིག་པ་ནི་སངས་རྒྱས་ཀྱི་བསྟན་པ་ལ་ཞུགས་པའི་ཁྱད་
པར་གྱི་ཆོས་སམ་རིག་པ་ཡིན་པས་ཐུན་མོང་མ་ཡིན་པར་བརྩི་བ་དང་གཞན་
བཞི་པོ་ནི་ཕྱི་ནང་ཀུན་གྱིས་བསླབ་པར་འོས་པས་ཐུན་མོང་རིག་པའི་གནས་སུ་
བརྩི་ཡི་ཡོད། མཁས་པ་ཞེས་བྱ་བ་ནི་ཤེས་བྱ་ཐམས་ཅད་ཕྱིན་ཅི་མ་ལོག་པར་
ཤེས་པར་ཟེར་ཞིང་། གཞན་ཡང་བྱེ་བྲག་ ཏུ་ གནས་ གཅིག་ལ་མཁས་པ་དེ་
ལའང་དེ་ཉིད་ལ་མཁས་པ་ཞེས་བྱ་ཞིང་དེས་བསླབ་པར་བྱ་བའི་ཡུལ་ནི་རིག་
པའི་གནས་ཆེན་པོ་ལྔའོ། །《མདོ་སྡེ་》ལས། “ རིག་པའི་གནས་ལྔ་དག་ལ་
བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་པ་ཐོབ་
མི་འགྱུར། །དེ་བས་ གཞན་དག་ཚར་ གཅད་ རྗེས་ སུ་ གཟུང་ ཕྱིར་དང་། །
བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། །” ཞེས་གསུངས་སོ། །
གཞན་ཡང་མདོ་ལས་རིག་པའི་གནས་བཅོ་བརྒྱད་ཞེས་གསུངས་པའང་ལྔ་པོ་
འདིར་འདུས་ཤིང་། “ གང་ཞིག་མཁས་པར་བྱེད་འདོད་ན། །ཐ་སྙད་ལ་ནི་མ་
བསྟེན་པར། །དམ་པའི་དོན་ནི་བསྟན་མི་ནུས། །” ཟེར་བ་ལྟར་ཤེས་བྱའི་
གནས་ལུགས་གང་དང་གང་རྟོགས་པར་བྱེད་པའང་ཐ་སྙད་ཀྱི་ཚིག་ལ་བརྟེན་
ནས་དོན་གོ་དགོས་ཤིང༌། དེ་ཡང་རྗོད་བྱེད་ཚིག་གི་སྦྱོར་བ་ཡང་དག་པ་ལ་
བརྟེན་ནས་བརྗོད་བྱའི་དོན་ཕྱིན་ཅི་མ་ལོག་པ་ཞིག་ཤེས་དགོས་ནའང་འདྲ།
རང་གིས་གཞན་ལ་སྟོན་དགོས་ནའང་འདྲ། གང་ལྟར་བརྡ་སྤྲོད་ཅིག་མ་བྱུང་
ན་བྱ་བ་དེ་འགྲུབ་མི་ཐུབ་པའོ། །དེ་ཕྱིར་སྒྲ་རིག་པའི་ཡན་ལག་ཏུ་གྱུར་བའམ་
རིག་གནས་ཆུང་བ་ལྔ་སྟེ། སྡེབ་སྦྱོར་དང་། སྙན་ངག མངོན་བརྗོད། ཟློས་
གར། རྩིས་རིག་བཅས་རིག་པའི་གནས་དེ་རྣམས་མཛད་ལ། ཡང་དེ་དག་གི་
དོན་སྙིང་ནི་“ སྙན་ངག་ཤེས་ན་ཚིག་རྒྱན་ལ་མཁས། མངོན་བརྗོད་ཤེས་ན་
568



མིང་ལ་མཁས། སྡེབ་སྦྱོར་ཤེས་ན་ཚིགས་བཅད་ལ་མཁས། ཟློས་གར་ཤེས་ན་
སྐད་རིགས་ལ་མཁས། རྩིས་རིག་ཤེས་ན་གྲངས་ལ་མཁས་” ཞེས་གསུངས་པ་
ལྟར་འདིར་སྒྲ་རིག་པའི་ཡན་ལག་ ཏུ་གྱུར་བ་སྙན་ངག་གི་སྐོར་བརྗོད་ པར་
བྱའོ། །
དང་པོ། སྙན་ངག་རིག་པ་ལ་སློབ་སྦྱོང་བྱེད་དགོས་པའི་
ཕན་ཡོན་བསྟན་པ།
སྙན་ངག་ཅེས་པ་ནི་རྗོད་བྱེད་རྣ་བར་སྙན་ཞིང་ཡིད་འཕྲོག་པའི་ཚིག་
སྦྱོར་ལ་ཟེར་ཞིང༌། སྙན་ངག་རིག་པ་ནི་བསླབ་པར་བྱ་བའི་གནད་གཙོ་བོ་ཞིག་
ཡིན་ཏེ། གལ་ཆེའི་ཡིག་རིགས་དང་ལོ་རྒྱུས་ཀྱི་ཤེས་བྱ་སོགས་དུ་མ་ཞིག་སྙན་
ངག་གི་གཟུགས་ཁོ་ནར་གནས་པས་དེ་དག་གི་དོན་རྟོགས་ཤིང་ཉམས་སུ་ལེན་
པར་ཤིན་ཏུ་མཁོ་བས་ན། ཤེས་བྱ་ཀུན་ལ་ལྟ་བའི་འདྲེན་བྱེད་ལྟ་བུ་ཞིག་ཡིན་
ལ། སྙན་ངག་གི་ཉམས་དང་ལྡན་པའི་ཚིག་སྦྱོར་མེད་ན། ཤེས་བྱའི་གནས་
གཞན་ལ་ཅི་ཙམ་མཁས་ཀྱང་ནེ་ཙོའི་ཀློག་གི་ཚུལ་ལས་མ་འདས། གལ་ཏེ་རྒྱུན་
ལྡན་སྐད་བརྡའི་མཁོ་དགོས་དང་འབྲེལ་བ་ཉུང་བའི་དབང་དུ་བཏང་སྟེ་མ་
བསླབ་ཅིང་བསླབ་ཀྱང་མཁས་པར་མ་བྱས་ན་རིག་པའི་གཞུང་ལ་ལྟ་བའི་མིག་
མེད་པའི་ལོང་བ་དག་དང་མཚུངས་སོ། ། སློབ་དཔོན་ཆེན་པོ་དབྱུག་པ་ཅན་
གྱིས་“ སྐྱེ་བོ་བསྟན་བཅོས་མི་ཤེས་པས། །ཡོན་ཏན་སྐྱོན་དག་ཇི་ལྟར་དབྱེ། །
གཟུགས་ཀྱི་དབྱེ་བ་དམིགས་པའི་སྐབས། །ལོང་བ་དག་ལ་ཡོད་དམ་ཅི། །”
ཞེས་གསུངས་ལ། ཡང་རྗེ་ཙོང་ཁ་པས་“ རིག་ལམ་རྣམ་པར་འབྱེད་པའི་རྣམ་
དཔྱོད་དང་། །གཞུང་ལུགས་གདམས་པར་ཤར་བའི་ཉམས་ལེན་དང༌། །ཚིག་
སྦྱོར་ཚུལ་ལ་མཁས་པའི་ངག་གི་དཔལ། །ས་སྟེང་འདི་ན་རིན་ཆེན་རྣམ་གསུམ་
སྣང་། །” ཞེས་གསུངས་སོ། །དེས་ན་རྣམ་ཀུན་མཁས་པ་རྣམས་ཀྱི་དབུས་སུ་
569



དོན་དང་ལྡན་པའི་འབེལ་གཏམ་བྱེད་པ་དང༌། སྐྱེ་བོ་མང་པོའི་ཁྲོད་དུ་གཙུག་
ལག་ལས་དྲངས་པའི་གཞུང་འཆད་པ། རང་རྒྱུད་ཀྱི་ཡོན་ཏན་བཟང་པོ་མི་
རབས་རྗེས་མར་བརྒྱུད་བསྒྲགས་བྱེད་པའམ་དོན་གཉེར་དང་ལྡན་པའི་སློབ་བུ་
རྣམས་ལ་གཞུང་ཁྲིད་བྱེད་པ། སྐབས་བབ་ཀྱི་དོན་དམིགས་ཕུག་ཕྱིར་ཟུར་ཟ་
དང་གཤགས་འགྱེད་བྱེད་པ། ཐ་ན་གྲོགས་ཕན་ཚུན་མཛའ་སེམས་མཚོན་སླད་
དུ་མོལ་མཆིད་དང་གླེང་མོ་བྱེད་པ་ཚུན་གྱི་ཚིག་སྦྱོར་སྤེལ་བའི་ཚེ་ཡང༌། ཚིག་སྔ་
ཕྱི་འབྲེལ་ཆགས་པ་དང་། ཚིག་དོན་གྱི་ཆ་ལ་སྐྱོན་མེད་པ། བློ་ལྡན་སུས་ཀྱང་
གོ་སླ་བ་ཞིག་བྱེད་རྒྱུ་བཅས་ནི་གནད་དམ་པ་ཞིག་ཡིན་རྐྱེན་བརྩོན་འགྲུས་ཆེན་
པོས་སྙན་ངག་གི་རིག་པ་དཔྱིས་ཕྱིན་པ་ཞིག་སྦྱངས་དགོས་པ་ནི་ཤིན་ཏུ་གལ་
ཆེའོ། །
གཉིས་པ། སྙན་ངག་རིག་པ་དེ་ཇི་ལྟར་བྱུང་བའི་སྐོར།
མིའི་རིགས་ཀྱི་འཇིག་རྟེན་འགོ་ཚུགས་ཏེ་སྨྲ་ཤེས་དོན་གོ་བའི་དུས་ནས་
བཟུང་སྐད་བརྡ་གསལ་བའི་ཐ་སྙད་ཀྱི་མིང་ཚིག་བྱུང་ཞིང༌། དེ་ལ་སྦྱོར་བ་སྙན་
པ་དང་མི་སྙན་པའི་དབྱེ་བ་རང་ཤུགས་སུ་ཆགས་པ་ནི་གོར་མ་ཆག དེའི་ཕྱིར་
སྙན་ངག་དང་སྒྲ་རིག་པའི་གཞུང་ཞེས་པ་དངོས་སུ་མེད་ནའང༌། ངོ་བོའི་ཤེས་
བྱ་མང་པོ་ཞིག་གནའ་དུས་ནས་བྱུང་བ་དང༌། དེ་འཕེལ་རྒྱས་འགྲོ་བའི་ལོ་རྒྱུས་
ཀྱང་མི་རིགས་གཞན་གྱི་རིག་པའི་གནས་དང་འདྲ་བར་གངས་ཅན་ཡུལ་དུ་ཡོད་
པ་ནི་སྨོས་ཅི་དགོས། དེས་ན་ངག་ལམ་དུ་གནས་པ་ཙམ་དང་། གདོད་མའི་
རང་བཞིན་ཅན་ནི་ད་ལྟའི་རིག་གནས་འཕེལ་བའི་མྱུ་གུ་ཙམ་ལས། དབྱེ་བ་
དང་མཚན་ཉིད་ངེས་པ་ཅན་གྱི་བསྟན་བཅོས་སུ་མ་གྲུབ་པ་དེ་ཆ་ཚང་ཞིང༌།
ཡང་དག་པའི་ལམ་དུ་གོང་འཕེལ་གཏོང་ཕྱིར་སྲོང་བཙན་སྒམ་པོས་ཐོན་མི་སཾ་བྷོ་
ཊ་རྒྱ་གར་དུ་མངགས་ནས་ཡིག་རིགས་དང་སྒྲ་རིག་པར་བསླབ་པ་བྱང་ཆུབ་
570



བྱས་པ་དེ་དཔྱད་གཞིར་བྱས་ཏེ་བོད་གྱི་སྐད་བརྡ་ཉམས་ཆག་མེད་པར་གསལ་
བྱེད་ཡི་གེའི་གཟུགས་དང་སྒྲ་རིག་པའི་བསྟན་བཅོས་སོགས་རང་རིགས་ཀྱི་ཁྱད་
ཆོས་མཚོན་པའི་ཚད་ལྡན་རིགས་པའི་གཞུང་ལུགས་གཏན་ལ་ཕབ་པའོ། །
འོན་ཏེ་སྤྱི་ཚོགས་ཆོས་ཉིད་ཀྱི་འཕེལ་རྒྱས་ལ་བརྟེན་ཏེ་སྐད་ཡིག་གི་རེ་འདུན་
ཡང་ཇེ་མཐོར་འགྲོ་བའི་རྐྱེན་གྱིས་དེའི་རྟིང་བོད་མཁས་པ་རིམ་བྱོན་གྱིས་སྔར་
ཡོངས་སུ་རྫོགས་པར་མ་གྲུབ་པའི་ཆ་རྣམས་ཁ་བསྐོང་དང་འཕེལ་རྒྱས་གཏོང་
ཕྱིར་སྙན་ངག་གི་གཞུང་མང་པོ་ཞིག་བསྒྱུར་གནང་ཡོད་པ་རེད། དེས་ན་རྒྱ་
གར་དུ་སྙན་ངག་གི་བསྟན་བཅོས་ཇི་ལྟར་གྲུབ་ཚུལ་སྐོར་ རགས་ཙམ་གླེང་
ངོ་། །
རྒྱ་གར་དུ་སྔོན་སྐྱེ་རྒུའི་ཚེ་ལོ་ཉིས་ཁྲི་པའི་དུས་སུ་དྲང་སྲོང་རྒྱས་པས་
བརྩམས་པའི་བསྟན་བཅོས་ཤོ་ལོ་ཀ་འབུམ་ལྷག་ཙམ་དང་། མེ་བཞིན་འཇུག་
གི་བུ་མོ་ཞེས་པས་བརྩམས་པའི་ 《 སྙན་ངག་གི་ཆོས།》 དྲང་སྲོང་གྲོགས་
མཁར་གྱིས་བརྩམས་པའི་《རྒྱལ་ པོ་ རཱ་མ་ཎ་ དང་བཙུན་མོ་རོལ་རྙེད་མའི་
རྟོགས་བརྗོད་》ཀྱི་སྙན་ངག་ཤོ་ལོ་ཀ་འབུམ་ལྷག རཱ་མ་ཤརྨས་མཛད་པའི་སྙན་
ངག་བསྟན་བཅོས་ཤོ་ལོ་ཀ་སྟོང་ཕྲག་བརྒྱད་ཅུ། ནག་མོའི་ཁོལ་གྱིས་སྦྱར་བའི་
སྙན་ངག་ གཞོན་ནུ་འབྱུང༌ སོགས་ཡོད་ པར་ གྲགས། 《རཱ་མ་ཎའི་རྟོགས་
བརྗོད་》དང་ 《 མ་ཧ་བྷ་ར་ཏ་》གཉིས་ལ་རྒྱ་གར་གནའ་རབས་ཀྱི་བྱུང་བ་
བརྗོད་པའི་སྙན་ངག་ཆེན་པོ་རྣམ་གཉིས་ཞེས་གྲགས་ལ། འཛམ་གླིང་རྩོམ་
རིག་ལོ་རྒྱུས་ཐོག་ཏུ་དཔའ་བོའི་ལོ་རྒྱུས་ཀྱི་བྱུང་བ་བརྗོད་པའི་སྙན་རྩོམ་ཆེན་མོ་
ཁག་ལྔ་ཞེས་པའི་ནང་གི་སྙན་རྩོམ་ཆེན་མོ་ཁག་གཉིས་ཡིན། དེ་གཉིས་ལ་མི་ལོ་
ཉིས་སྟོང་ལྷག་ཙམ་གྱི་རིང་དུ་དེ་ལ་ཆེས་ཐོག་མའི་སྙན་ངག་མཁན་ཞེས་གྲགས་
ཤིང༌། ཕྱིས་སུ་སྙན་ངག་གི་ཚིག་ལེན་སའི་འབྱུང་ཁུངས་དང་སྙན་ངག་རིག་
པའི་བསྟན་བཅོས་ཆ་ཚང་གྲུབ་པའི་གཞི་ལྟ་བུ་ཞིག་ཏུ་གྱུར་རོ། །སྔོན་དུས་སློབ་
571



དཔོན་རཱ་མ་ཤརྨས་མཛད་པའི་སྙན་ངག་གི་གཞུང་དང་། དབྱངས་ཅན་མགུལ་
རྒྱན་ཞེས་བྱ་བ་རྣམས་ཀྱི་སྟེང་ནས་སྦྱོང་ཞིང་། སློབ་དཔོན་དཎྜི་སྟེ་དབྱུག་པ་
ཅན་གྱིས་སྔོན་གྱི་སྙན་ངག་བསྟན་བཅོས་ཀུན་གྱི་དོན་འདུས་ཤིང་དཔེ་བརྗོད་ཀྱི་
ཚིག་སྦྱོར་ཤིན་ཏུ་གསལ་བ། 《སྙན་ངག་མེ་ལོང་》ཞེས་བྱ་བ་བརྩམས་པ་ནས་
བཟུང་མེ་ལོང་མ་འདི་ཉིད་རྒྱ་གར་གྱི་ཕྱི་ནང་མཁས་པ་ཀུན་གྱི་ཐུན་མོང་གི་སྦྱོང་
བྱའི་གཞུང་དུ་བྱེད། སྤྱིར་ཁ་རྒྱུན་དུ་ཡང་“ མཛེས་པའི་དཔེ་སྟོན་པ་ལ་མཆོག་
ཏུ་གྱུར་པ་སློབ་དཔོན་ནག་མོའི་ཁོལ་དང་། རྗེས་ཁྲིད་ཀྱི་སྒྲ་སྦྱོར་བ་ལ་མཆོག་ཏུ་
གྱུར་པ་བྷ་ར་ཝི། སྙན་པའི་རོ་འདོན་པ་ལ་མཆོག་ཏུ་གྱུར་པ་དབྱུག་པ་ཅན་”
ཞེས་དེ་གསུམ་ག་ལ་མཆོག་ཏུ་གྱུར་པ་མ་གྷ་ཞེས་གྲགས་ཆེའོ་ཟེར་བ་མཁས་
དབང་རྣམས་ཀྱི་ངག་ལས་ཐོས། ཡང་རྒྱ་གར་ན་སློབ་དཔོན་དཔའ་པོའི་《སྐྱེ་
རབས་སོ་བཞི་པ་》ལྟ་བུ་ནི་སྙན་ངག་གི་ཉམས་འདོན་ལུགས་གོ་སླ་བ་བི་དྷརྔའི་
ལུགས་དང་། 《རྟོགས་བརྗོད་དཔག་བསམ་འཁྲི་ཤིང་》ལྟ་བུ་ནི་སྙན་ངག་གི་
ཉམས་འདོན་ལུགས་གོ་དཀའ་བ་གོ་ཌ་པའི་ལུགས་ཡིན་ཞེས་རྒྱལ་བ་སྐལ་བཟང་
རྒྱ་མཚོས་གསུངས་པར་གྲགས་སོ། །དུས་ཕྱིས་སུ་གངས་ཅན་ཡུལ་དུ་ས་སྐྱས་
དབང་སྒྱུར་བའི་ཐོག་མའི་དུས་སྐབས་ཏེ་འགྲོ་མགོན་ཆོས་རྒྱལ་འཕགས་པའི་སྐུ་
རིང་ལ་ས་སྐྱའི་གཙུག་ལག་ཁང་དུ་ལོ་ཙཱ་བ་ཤོང་སྟོན་རྡོ་རྗེ་རྒྱལ་མཚན་གྱིས་པཎྜི་
ཏ་ལཀྵིཀ་རའི་མདུན་ནས་མེ་ལོང་འདི་ཐོག་མར་སྒྱུར། དེའི་རྗེས་སུ་དཔང་ལོ་
ཙཱ་བ་བློ་གྲོས་བརྟན་པས་འགྱུར་བཅོས་ཅུང་ཟད་དང་འཆད་ཉན་ལེགས་པར་
མཛད། དེའི་ཕྱིས་སུ་ཞ་ལུ་ལོ་ཙཱ་བ་ཆོས་སྐྱོང་བཟང་པོས་རྒྱ་དཔེ་རྙིང་པ་དང་
འགྲེལ་པའི་རྒྱ་དཔེ་ལ་གཏུགས་ཏེ་དག་པར་བཅོས་ཤིང་མཆན་བུ་འགའ་ཡང་
འདེབས་པར་མཛད། དེ་ནས་རབ་བྱུང་བཅུ་གསུམ་པའི་ཆུ་འབྲུག་གི་ལོར་
(1772) ཀརྨ་སི་ཏུ་བསྟན་པའི་ཉིན་བྱེད་ཀྱིས་སིངྒ་ལའི་གླིང་དུ་འཁྲུངས་པ་
ནང་པའི་པཎྜི་ཏ་རཏྣ་ཤི་དང་། ཡང་ནང་པའི་པཎ་ཆེན་ངག་དབང་གྲགས་པས་
572



མཛད་པའི་རྒྱ་འགྲེལ་རྒྱ་དཔེ་མ་གཉིས་དང་བསྟུན་ནས་འགྱུར་བཅོས་ལེགས་
པར་བྱས་པའི་སྐད་གཉིས་ཤན་སྦྱར་ཅན་གྱི་མེ་ལོང་མ་( ད་ལྟ་སི་ཏུའི་བཀའ་
འབུམ་ཁྲོད་དུ་པར་བསྐྲུན་བགྱིས་ཡོད་) དང༌། ཡང་སྙན་ངག་གཞུང་གི་དཔེར་
བརྗོད་པ་ཤིན་ཏུ་ཕུལ་ དུ་བྱུང་བའི་ཚིག་ཉམས་དང་ལྡན་པའི་སྙན་ངག་གི་
བསྟན་བཅོས་སློབ་དཔོན་དཔའ་བོ་རྟ་དབྱངས་ཀྱིས་མཛད་པའི་《སྐྱེ་རབས་སོ་
བཞི་པ་》དང༌། རྒྱལ་པོ་དགེ་དབང་གིས་མཛད་པའི་《དཔག་བསམ་འཁྲི་ཤིང་
ཡལ་འདབ་བརྒྱ་རྩ་བརྒྱད་པའི་བདག་ཉིད་ཅན།》ནག་མོའི་ཁོལ་གྱིས་མཛད་
པའི་སྙན་ངག་《སྤྲིན་གྱི་ཕོ་ཉ།》རྒྱལ་པོ་ཚུལ་ཁྲིམས་ཉི་མ་དགའ་བའི་ལྷས་
མཛད་པའི་《ཀླུ་ཀུན་ཏུ་དགའ་བའི་ཟློས་གར་》སོགས་རྒྱ་གར་སྙན་ངག་མཁན་
རྣམས་ཀྱིས་མཛད་པའི་གཞུང་དང༌། བསྟན་འགྱུར་ཁོངས་སུ་བཞུགས་པའི་
སྙན་ངག་གི་བསྟན་བཅོས་སོགས་བསྒྱུར་ཡོད་པ་རེད། དེས་ན་སྙན་ངག་མེ་
ལོང་བསྒྱུར་བའི་ཐོག་མའི་དུས་ནས་རབ་བྱུང་བཅུ་དྲུག་པའི་དུས་སྐབས་ཧྲིལ་པོ་
བརྩིས་ན་འཕེལ་རྒྱས་གསར་པའི་སྙན་ངག་འདི་བོད་དུ་དར་ཁྱབ་བྱུང་ནས་ཕལ་
ཆེར་ལོ་དྲུག་བརྒྱ་བཞི་བཅུ་ལྷག་ཙམ་སོང་ཞིང་། དུས་ཡུན་རིང་པོ་འདིའི་ནང་
མཁས་དབང་མང་པོས་རང་ལུགས་དང་ཕྱི་ལུགས་ཟུང་དུ་འབྲེལ་ནས་འཕེལ་
རྒྱས་ཤུགས་ཆེར་བཏང་བ་མ་ཟད། སྙན་ངག་གི་བསྟན་བཅོས་ཀྱང་གྲངས་ལས་
འདས་པ་ཞིག་སུག་བྲིས་མཛད་པ་དང་རྣམ་འགྲེལ་སོགས་བཟོས་ཡོད་པ་སྟེ།
སྡེ་པ་རིན་སྤུངས་པའི་སྙན་ངག་འགྲེལ་པ་《མི་འཇིགས་སེང་གེའི་ང་རོ་》དང༌།
རྒྱལ་དབང་སྐུ་འཕྲེང་ལྔ་པ་བློ་བཟང་རྒྱ་མཚོས་མཛད་པའི་《 དབྱངས་ཅན་
དགྱེས་གླུ། 》བོད་མཁས་ པ་ མི་ ཕམ་ དགེ་ལེགས་རྣམ་རྒྱལ་ གྱིས་《དཎྜིའི་
དགོངས་རྒྱན།》འབྲུག་ཁམས་སྤྲུལ་བསྟན་འཛིན་ཆོས་ཀྱི་ཉི་མས་མཛད་པའི་
《དབྱངས་ཅན་ངག་གི་རོལ་མཚོ།》 འཇུ་མི་ཕམ་པས་མཛད་པའི་སྙན་འགྲེལ་
《དབྱངས་ཅན་དགྱེས་པའི་རོལ་མཚོ། 》བོད་མཁས་པས་མཛད་པའི་《སྒྲ་
573



དབྱངས་རྒྱ་མཚོའི་ཆུ་ངོགས།》རྗེ་རྩོང་ཁ་པ་ཆེན་པོས་མཛད་པའི་《བྱང་ཆུབ་
སེམས་པ་རྟག་ཏུ་ངུའི་རྟོགས་བརྗོད་དཔག་བསམ་ལྗོན་པ་》དང་སྤྱན་སྔ་གྲགས་
པས་མཛད་པའི་《བྱང་ཆུབ་ཀྱི་རྟོགས་བརྗོད་བྱིན་རླབས་ཀྱི་ལྷུན་པོ།》 མཁས་
གྲུབ་རྗེས་མཛད་པའི་《འཇམ་དབྱངས་སྨྲ་སེང་གི་བསྟོད་པ།》 ཞང་ཞུང་ཆོས་
དབང་གྲགས་པས་མཛད་པའི་《རྒྱལ་པོ་རཱ་མ་ཎའི་རྟོགས་བརྗོད།》 སྡེ་པ་
རིན་སྤུངས་པས་མཛད་པའི་《 ས་པཎ་རྟོགས་བརྗོད་སྐལ་བཟང་ལེགས་ལམ་》
སོགས་ནི་ཚིག་གི་བདུད་རྩི་དང་རྣ་བའི་བཅུད་ལེན་དུ་གྱུར་ཡོད་ལ། ཉེ་ལམ་
མཁས་དབང་ཚེ་བརྟན་ཞབས་དྲུང་གིས་མཛད་པའི་《སྙན་ངག་མེ་ལོང་གི་སྤྱི་
དོན་སྡེབ་ལེགས་ རིག་པའི་འཆར་སྒོ་》དང༌། མཁས་དབང་དུང་དཀར་བློ་
བཟང་འཕྲིན་ལས་ཀྱིས་མཛད་པའི་《 སྙན་འགྲེལ་རྒྱ་མཚོའི་ཆུ་ཐིགས་》སམ་
《སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད་》ལྟ་བུ་དཔེར་བརྗོད་
སྙན་ཞིང་འཇེབས་ལ་དོན་གོ་བདེ་ཞིང་སྔོན་བྱོན་མཁས་པ་རྣམས་ཀྱིས་མཛད་
པའི་ལེགས་བྱའི་ཐིག་ལེ་རྣམས་བསྡུས་ཡོད་པས་སྙན་ངག་ལ་སྦྱངས་བརྩོན་བྱེད་
པ་དག་གིས་དེ་དག་གི་རིགས་གཞིར་བཟུང་ནས་སློབ་སྦྱོང་བྱེད་པ་ནི་གནད་དུ་
ཚེའོ། ། །
སྙན་ངག་མེ་ལོང་གི་རྩོམ་པ་པོ་ལ་དཎྜི་ཞེས་པ་བོད་སྐད་དུ་དབྱུག་པའི་
མིང་ཡིན་ལ། ཕྱག་ཏུ་ཕྱི་རོལ་པའི་ཆ་བྱད་བྲམ་ཟེའི་དབྱུ་གུ་དེ་ཐོགས་པས་
མཚན་ལ་ཡང་དཎྜི་སྟེ་དབྱུག་པ་ཅན་ཞེས་འབོད་དོ། །དེས་ན་རྒྱ་གར་གྱི་སྙན་
ངག་དང་རིགས་པའི་གཞུང་ལུགས་རྣམས་བོད་རང་ཉིད་ཀྱི་རིག་གནས་ཀྱི་ཁྱད་
ཆོས་དངོས་དང་དཔྱད་པར་མཐུན་པའི་རྐྱེན་གྱིས་བོད་ཀྱི་རིགས་པའི་གཞུང་
ལུགས་ཀྱི་མ་ལག་གལ་ཆེན་ཞིག་ཏུ་གྱུར་པ་ལས། ཁྱད་ཆོས་དེ་དང་བྲལ་ནས་
ཚང་མ་འདྲ་བ་ཞིག་མིན་པར་མཁས་པ་གྲངས་ལས་འདས་པ་ཞིག་གིས་རང་
རིགས་ཀྱི་སྐད་བརྡའི་ཁྱད་ཆོས་དངོས་ལ་གཞིར་བཟུང་སྟེ་འཕེལ་རྒྱས་དང༌། ཁ་
574



སྐོང་བྱས་རྐྱེན་སྙན་ངག་གི་རིག་པའི་བསྟན་བཅོས་ཆེས་ཁྱད་དུ་འཕགས་པ་
ཞིག་ཆགས་ཡོད་པ་རེད།
གསུམ་པ། སྙན་ངག་མེ་ལོང་ མའི་སྤྱི་དོན་ རགས་ཙམ་
བསྟན་པ།
སྙན་ངག་མེ་ལོང་མའི་གཞུང་དུ་ལེའུ་གསུམ་དུ་བགོས་ནས་བརྗོད་པ་སྟེ་
ལེའུ་དང་པོ་ལ་ཤོ་ལོ་ཀ་བརྒྱ་དང་ལྔ། གཉིས་པ་ལ་སུམ་བརྒྱ་དང་རེ་ལྔ། གསུམ་
པ་ལ་བརྒྱ་དང་གྱ་དྲུག་སྟེ་དྲིལ་བ་ལ་དྲུག་བརྒྱ་ང་དྲུག་ཡོད་ཅིང་། ཚིགས་བཅད་
རྣམས་ལ་རྐང་པ་རིང་ཐུང་ཅི་རིགས་པར་སྣང་ངོ༌། །དེ་དག་ཀྱང་ལུས་དང་རྒྱན་
དང་སྐྱོན་སེལ་བ་སྟེ་དོན་གསུམ་གྱིས་བསྡུས་ལ། ལུས་རྒྱན་སྐྱོན་སེལ་ འདི་
གསུམ་ནི་སྙན་ངག་གཞུང་གི་བརྗོད་བྱའི་སྙིང་པོ་ཡིན་ནོ། །གཞུང་འདིའི་ནང་
སྙན་ངག་གི་རྒྱན་ལ་ལྷོ་ཤར་ཐུན་མོང་མ་ཡིན་པའི་རྒྱན་དང་། ཐུན་མོང་གི་རྒྱན་
གཉིས་ཡོད་དེ། ཐུན་མོང་མ་ཡིན་པའི་རྒྱན་ཟེར་བའི་གོ་དོན་ཅི་ཡིན་ཞེ་ན།
སྙན་ངག་གི་གཞུང་འདིར་རྒྱ་གར་དུ་མཁས་པ་གྲགས་ཅན་སློབ་དཔོན་དཔའ་བོ་
ནི་ཡུལ་རྒྱ་གར་ལྷོ་ཕྱོགས་པ་ཡིན་པ་དང་། དེའི་མིང་ལ་རྒྱ་གར་སྐད་དུ་བི་དྷཛྷ་
ཟེར་ཞིང་། པཎྜི་ཏ་ནག་མོའི་ཁོལ་ནི་ཡུལ་རྒྱ་གར་ཤར་ཕྱོགས་པ་ཡིན་ལ། དེའི་
མིང་ལ་རྒྱ་གར་སྐད་དུ་གོ་དྷ་པ་ཟེར་བས་དེ་རྣམས་ཀྱིས་མཛད་པའི་རིགས་པའི་
གཞུང་ལུགས་ཡིན་ཕྱིར་དེ་དག་གི་མིང་ལ་ཡུལ་མིང་འདུས་དོན་མིང་ཚིག་ཏུ་
སྤྱད་དེ་ཤར་ཕྱོགས་གོ་དྷ་པ་དང༌། ལྷོ་ཕྱོགས་བི་དྷཛྷའི་ལུགས་ཞེས་གཞུང་གི་
མིང་དུ་བཏགས་སོ། །སྤྱིར་རྒྱ་གར་ནི་གནའ་དུས་རིང་མོ་ནས་རིག་པའི་གནས་
མཐའ་དག་དར་རྒྱས་ཆེ་བས་མཁས་པའི་འབྱུང་གནས་སུ་གྱུར། ཁྱད་པར་དུ་
རྒྱ་གར་ལྷོ་ཕྱོགས་བེ་དྷཛྷའི་ཡུལ་དང༌། ཤར་ཕྱོགས་གོ་དྷའི་ཡུལ་དུ་ཟླ་མེད་པའི་
མཁས་པ་མང་པོ་བྱོན། ཡུལ་གྲུ་དེ་གཉིས་ཀྱི་མཁས་པ་རྣམས་ཀྱིས་མེ་ལོང་མའི་
575



ལེའུ་དང་པོའི་དངོས་བསྟན་སྒྲ་གཙོ་བོར་བྱས་པའི་རྒྱན་བཅུ་ཡོད་པ་ལས་རེ་
གཉིས་ཙམ་མ་གཏོགས་འགལ་བ་ལྟག་སྤྲོད་དུ་བཞེད་པས་ན་འདིར་ལྷོ་ཤར་
ཐུན་མོང་མ་ཡིན་པའི་རྒྱན་ཞེས་བཏགས་པ་ཡིན་ལ། ལེའུ་གཉིས་པ་དང་ཐ་
མའི་དངོས་བསྟན་དོན་གཙོ་བོར་བྱས་པའི་རྒྱན་རྣམས་ངོ་བོ་གཞི་མཐུན་དུ་
བཞེད་པས་ན། འདིར་ལྷོ་ཤར་ཐུན་མོང་པའི་རྒྱན་ཞེས་བཏགས་པ་ཡིན་ནོ། །
ལེའུ་དང་པོ། སྙན་ངག་མེ་ལོང་མའི་ལེའུ་དང་པོར་དངོས་བསྟན་གྱི་
རྒྱན་བཅུ་སྟེ། སྦྱར་བ། རབ་དྭངས། མཉམ་ཉིད། སྙན་པ། ཤིན་ཏུ་གཞོན་
པ། དོན་གསལ། རྒྱ་ཆེ་བ། བརྗིད་པ། མཛེས་པ། ཏིང་ངེ་འཛིན་བཅས་
བཅུ་དང༌། སྙན་ངག་གི་ལུས་བཅད་ལྷུག་སྤེལ་མ་སོགས་ཉམས་འདོན་ལུགས་
རྒྱ་གར་ལྷོ་ཕྱོགས་བེདྷཛྷ་དང་ཤར་ཕྱོགས་གོ་དྷ་པ་ཞེས་བྱ་བའི་ལུགས་ཀྱི་ཚིག་
རྒྱུན་མི་མཐུན་པ་རྣམས་སོ་སོར་བཤད་པ་སོགས་ཁྱོན་ཤོ་ལོ་ཀ་བརྒྱ་དང་ལྔ་ཡོད་
དོ། ། །
1. སྙན་ངག་གི་ལུས་ཞེས་པའི་དོན་གང་ཡིན་ནམ།
སྙན་ངག་གི་ལུས་ཞེས་པ་ནི་སྨྲ་བ་པོའི་བརྗོད་འདོད་ཀྱི་བརྗོད་བྱ་གང་
ཞིག་ཚིག་རྒྱན་གྱི་བསྟན་བཅོས་ལས་བཤད་པའི་མཚན་ཉིད་དང་མཐུན་པར་
རྗོད་བྱེད་ཚིག་གི་ཕྲེང་བའམ་ངག་གི་རྒྱུན་དེ་ཉིད་ལ་ཟེར་ཞིང༌། དེའང་ཚིགས་
བཅད་པ་དང་ཚིག་ལྷུག་མ། ཚིགས་བཅད་དང་ཚིག་ལྷུག་གཉིས་སྤེལ་མའི་སྒོ་
ནས་བཀོད་པ་བཅས་ལ་ལུས་ཞེས་མིང་བཏགས་སོ། །གཞན་ཡང་སྙན་ངག་གི་
ལུས་ལ་སྐད་རིགས་ཀྱི་དབྱེ་བས་བཞི་རུ་བཞག་པ་སྟེ། ལེགས་སྦྱར་དང་། རང་
བཞིན། ཟུར་ཆག འདྲེས་མ་བཅས་ཡིན། དེ་ཡང་རྒྱ་གར་སྐད་ལྟར་ན།
སཾསྐྲྀ་ཏ་སྟེ་ལེགས་སྦྱར་གྱི་སྐད་དང༌། པྲ་ཎི་ཏ་སྟེ་ཟུར་ཆག་གི་སྐད། འདྲེས་མ་
ཞེས་པ་གོང་གི་སྐད་རིགས་དེ་གསུམ་བསྲེས་པའམ་ཡང་ན་བི་ཤ་ ཙི་སྟེ་ཤ་ཟའི་
སྐད་རིག་རྣམས་ལས་བརྩམས་པའི་སྙན་ངག་གི་བསྟན་བཅོས་ཡོད་པར་བཤད་
576



དེ། ལེགས་སྦྱར་སྐད་དུ་བརྩམས་པ་ལ་《དཔག་བསམ་འཁྲི་ཤིང་》ལྟ་བུ་དང༌།
ཡུལ་མི་རང་བཞིན་པའི་སྐད་ནི་རྒྱ་གར་གྱི་ཡུལ་དབུས་མ་ག་དྷ་བའི་ཡུལ་སྐད་ལྟ་
བུ་སྟེ་དེའི་སྐད་ཀྱིས་བརྩམས་པ་ལ་《 སི་ཏུ་བྷནྡྷ་ར་མེ་ཤ་ར་》ཞེས་པའི་བསྟན་
བཅོས་ལྟ་བུ། ཟུར་ཆག་སྐད་དུ་བརྩམས་པ་ལ་《 ཨོ་ས་ར་》ཞེས་པའི་བསྟན་
བཅོས་ལྟ་བུ། འདྲེས་མའི་སྐད་དུ་བརྩམས་པ་ནི་ཟློས་གར་གྱི་བསྟན་བཅོས་
ཐམས་ཅད། ཤ་ཟའི་སྐད་དུ་བརྩམས་པ་ལ་《 རྨད་བྱུང་དོན་ཅན་གཏམ་རྒྱུད་
ཆེན་པོ་》ཞེས་པ་ལྟ་བུ་སྟེ། དེ་དག་ལས་བོད་དུ་འགྱུར་བ་ནི་རེ་རེ་ཙམ་ལས་མ་
བྱུང་ཞེས་གྲགས་སྐད།
2. སྦྱོར་ཚུལ།
ཚིགས་བཅད་ལ་སྦྱོར་ཚུལ་གྱི་སྒོ་ནས་དབྱེ་བ་བཞི་ཡོད་པ་སྟེ། གྲོལ་བ་
དང༌། རིགས་དང༌། མཛོད་དང་། འདུས་པ་བཅས་ཡིན་ལ། དེ་ཡང་ཚིགས་
བཅད་གཅིག་གི་ནང་དུ་བརྗོད་བྱའི་དོན་གཅིག་ཚིགས་བཅད་གཞན་ལ་མི་ལྟོས་
པར་རང་དབང་དུ་རྫོགས་པར་སྟོན་པ་ལ་ གྲོལ་བ་དང་། བརྗོད་བྱའི་དོན་
གཅིག་ལ་རྗོད་བྱེད་ཀྱི་ཚིགས་བཅད་གཉིས་སམ་གསུམ་ཕན་ཚུན་ལྟོས་ནས་
དོན་རྫོགས་པར་སྟོན་པ་ལས་རེ་རེའི་ནང་དུ་མི་འདུམ་པར་མཐར་བྱ་ཚིག་
གཅིག་གིས་གསལ་བར་བྱེད་པ་ལ་རིགས་ཟེར་ཞིང་། གཅོད་མཚམས་དང་བྱ་
ཚིག་སྣ་ཚོགས་པའི་རང་བཞིན་ཅན་ཤོ་ལོ་ཀའི་གྲངས་ངེས་བཟུང་མེད་པར་བང་
མཛོད་ཀྱི་ནོར་ལྟར་རྣམ་པ་དུ་མ་ཡོད་པ་ལ་མཛོད་ཅེས་དང་། བརྗོད་བྱ་གཅིག་
ཚིགས་བཅད་དུ་མ་དང་བྱ་ཚིག་དུ་མས་བསྟན་པ་ལ་འདུས་པ་ཞེས་ཟེར་རོ། །
དེ་ཡང་རིགས་ལ་བྱ་ཚིག་གཅིག་གིས་བསྡུས་པ་དང་། འདུས་པར་བྱ་ཚིག་དུ་
མས་བསྟན་པ་དང༌། མཛོད་དང་འདུས་པ་ལ་བྱ་ཚིག་མང་བར་འདྲ་ཡང༌།
མཛོད་ལ་ཚིགས་བཅད་ཧ་ཅང་མང་པོ་དགོས་པའི་ངེས་པ་མེད་ཅིང༌། འདུས་
པར་ཚིགས་བཅད་མང་བ་ཞིག་ངེས་པར་དགོས་སོ། །དཔེར་ན་《སྙན་འགྲེལ་
577



ཨ་མྲའི་འཁྲི་ཤིང་》ལས། ཁོར་ཡུག་ཡིད་འོང་ལྗོན་པའི་བསྟར་ཕྲེང་མཛེས། །
དབུས་སུ་སྔོ་ལྗང་ནེའུ་གསིང་ཡངས་ཤིང་སྙོམས། །དྲི་ལྡན་མེ་ཏོག་བཞད་པའི་
དོ་ར་འདི། །ཡིད་ལ་ཀུན་དགའི་དཔལ་བསྟེར་སྐྱེད་མོས་ཚལ། །ཞེས་པ་ལྟ་བུ་
གྲོལ་བའོ། །
3. ཇི་ལྟར་རྩོམ་ཚུལ་སྐོར།
སྤྱིར་བརྩམས་པར་བྱ་བའི་ཡུལ་ནི་གནའ་རབས་ཀྱི་གཏམ་རྒྱུད་དང༌།
ལོ་རྒྱུས། སྒྲུང་གཏམ་ལ་སོགས་པ་བྱུང་ཟིན་པའི་གཏམ་མམ། ད་ལྟའི་དངོས་
པོ་ངོ་མཚར་ཞིང་ཉམས་དགའ་བ་སོགས་ཡིན་ལ་མེ་ལོང་མའི་དངོས་བསྟན་བཅུ་
བདུན་ཡོད་པ་ནི། གྲོང་ཁྱེར་དང་། རྒྱ་མཚོ། རི་དང༌། དུས་དང་། ཉི་ཟླ་
འཆར་ནུབ་དང་། སྐྱེད་མོས་ཚལ་དང་། ཆུ་ཡི་རོལ་རྩེད་དང༌། ཆང་འཐུང་བ་
དང༌། གཉིས་སྦྱོར་གྱི་དགའ་སྟོན་དང་། དུས་བཏབ་སྟེ་མ་ཚོགས་པ་དང་།
གཉེན་བསུ་བ་དང༌། གཞོན་ནུ་སྐྱེ་བ་དང་། དེ་ཉིད་འཕེལ་དང༌། འདུན་གྲོས་
བྱེད་དང༌། ཕོ་ཉའི་འགྲོ་འོང་དང༌། གཡུལ་འཐབ་པ་དང༌། མངའ་ཐང་དར་
བ་སོགས་བསྟན་ནོ། །འདིར་མཛུབ་མོ་རི་སྟོན་གྱི་དཔེ་ཙམ་མཚོན་པ་ཞིག་
བརྗོད་ན་《སྙན་ངག་སྤྱི་དོན་》ལས་རྒྱ་མཚོ་ལ་བསྔགས་པ་སྟེ་“ ཆར་སྤྲིན་སྡུག་
པོར་འཁུ་ བའི་རླབས་ཕྲེང་འཛིན། ། སྔོ་བསངས་གོས་ཅན་ས་ལ་ལྷུང་འདྲ་
བའི། །འཛད་མེད་ཆུ་མཛོད་ཀློང་དུ་བརྡོལ་བ་དེར། །ཞི་བདེ་རྒྱ་མཚོ་ཞེས་
པའི་སྙན་པ་འཕུར། ” ཞེས་པ་ལྟར་རོ། །
4. ཉམས་དང་འགྱུར་བ་ཟེར་བ་གང་ཡིན་ནམ།
སྤྱིར་སྙན་ངག་གི་ཉམས་དང་འགྱུར་བ་ཞེས་པ་ནི་དགའ་བ་དང་ཁྲོ་བ་
སོགས་ཡིད་ཀྱི་ཀུན་སློང་ གཡོས་ནས་རྣམ་འགྱུར་ལུས་ངག་ ཏུ་མ་ཤར་བའི་
གནས་སྐབས་ནི་འགྱུར་བ་དང༌། དེ་ཉིད་སྟོབས་རྒྱས་ནས་དབུགས་ཀྱི་རྒྱུ་བ་
ཡང་ནམ་རྒྱུན་དང་མི་འདྲ་ཞིང་བཞིན་འཛུམ་པའམ་ཁྲོ་གཉེར་བསྡུས་པ་ལྟ་བུ་
578



ཕྱིར་མཚོན་པ་ནི་ཉམས་ཟེར་བ་ཡིན་ནོ། །དེའི་ཕྱིར་ངོ་མཚར་བ་ལ་རྨད་བྱུང་
ངམ་རྔམས་པའི་ཉམས་དང༌། སྐྱུག་བྲོ་བ་ལ་ཞེ་མེར་ཞིང་མི་སྡུག་པའི་ཉམས།
སྐག་པ་ལ་འཇིགས་ཤིང་བག་ཁུམ་པའི་ཉམས། སེམས་ཀྱི་གཟེངས་མཐོ་བ་ལ་
སྤོབས་པ་ཆེ་ཞིང་དཔའ་བའི་ཉམས། ཁྲོ་བ་ལ་དྲག་ཤུལ་ལམ་སྨིན་མ་བསྡུས་
པའི་ཉམས། ཤི་བྲལ་སོགས་ཀྱི་མྱ་ངན་ལ་བཞིན་མདངས་ཉམས་ཤིང་སྙིང་རྗེ་
བའི་ཉམས། ཁོང་ནས་དགའ་བའི་འགྱུར་བ་ལ་ ཕྱི་རོལ་དུ་སྒེག་པའམ་རྩེད་
འཇོའི་ཉམས། དགོད་བྲོ་བ་ལ་བཞད་བགད་དམ་གད་མོ་དགོད་པའི་ཉམས་ཏེ་
གར་གྱི་ཉམས་བརྒྱད་ཡོད་དོ། །དེ་ཡང་《མཁས་པ་འཇུག་པའི་སྒོ་》ལས།
“ སྒེག་ཅིང་དཔའ་བ་མི་སྡུག་པ། །དགོད་ཅིང་དྲག་ཤུལ་འཇིགས་སུ་རུང༌། །
སྙིང་རྗེ་ངམ་དང་ཞི་བ་དགུ། ། འཆི་མེད་མཛོད་ལས་བརྒྱད་དུ་བསྡུས། །”
ཞེས་གསུངས་ལ། དེའི་ཚུལ་ཚིག་གི་ལམ་ནས་དྲངས་ཏེ་རོ་ཉམས་ཕུན་སུམ་
ཚོགས་པས་སྦྱར་ན་ནི་ཆེས་ཆེར་ཡིད་འཕྲོག་པར་གྱུར་རོ། །དེ་ལྟར་ཚིགས་
བཅད་ཀྱི་སྦྱོར་བ་ཇི་ལྟར་བྱེད་པའི་ཚུལ་ལ་ཡང་ཚིག་ལྷུག་པའམ་བཅད་ལྷུག་སྤེལ་
མ་གང་རྩོམ་པའི་ཚེ་སུམ་རྟགས་དག་གསུམ་གྱི་དགོངས་དོན་དང་མི་འགལ་བར་
གཞིར་བྱས་ཀྱི་སྟེང་ཚིག་གི་རྒྱས་བསྡུས་སྐབས་བབ་དང་བསྟུན་ཏེ་ཐབས་ཅི་ཞིག་
གིས་བཤད་ན་སྐབས་དོན་མ་ལུས་རྫོགས་པར་སྟོན་པ་དང་། ཉན་པར་མི་སྤྲོ་
བའི་ཚིག་སྦྱོར་ཉག་ཉོག་ཏུ་མ་གྱུར་བ་འདྲིལ་ཆེས་པ། ཚིག་གི་གོང་འོག་བསྣོལ་
བསྡེབས་ཀྱི་ལྷུ་འགྲིག་པ། མཚམས་མཚམས་སུ་དཔེ་དང་གཏན་ཚིགས་ལུང་
འདྲེན་སོགས་ ཀྱིས་དོན་དེ་ གནད་དུ་ཕིགས་ པར་སྟོན་པ་ སོགས་ཀྱི་ཚུལ་ལ་
གཟབ་པར་བྱེད་པ་ནི་ཚིག་སྦྱོར་ལེགས་པོར་འབྱུང་བའི་ཐབས་དམ་པའོ། ། །
ལེའུ་གཉིས་པ། རྒྱ་གར་ལྷོ་ཤར་གཉིས་ཀའི་འདོད་པ་མཐུན་པ་རྣམས་
དོན་རྒྱན་སོ་ལྔ་ཞེས་སྙན་ངག་པ་དག་ལ་གྲགས་ཆེ་བར་བསྟན་ཞིང་ཁྱོན་ཡོངས་
ལ་ཤོ་ལོ་ཀ་སུམ་བརྒྱ་དང་རེ་ལྔ་ཡོད། རྒྱན་ཞེས་པ་ནི་དཔེར་ན་ལང་ཚོ་དང་ལྡན་
579



པའི་ལུས་ལ་རིན་པོ་ཆེའི་ཕྲ་ཚོམ་དང་ལྡན་པའི་རྣ་གོར་དང་ལག་གདུབ་སོགས་
བཏགས་པས་ལུས་དེ་ཉིད་ཆེས་ཆེར་མཛེས་པར་གྱུར་བ་ལྟ་བུ་ཞིག་ཡིན་ལ། མེ་
ལོང་ལས། “ སྙན་ངག་མཛེས་པར་བྱེད་པ་ཡིས། །ཆོས་རྣམས་རྒྱན་ཞེས་རབ་
ཏུ་བརྗོད། །” ཅེས་གསུངས་པ་ལྟར་གོང་དུ་བཤད་པའི་ལུས་ནི་རྒྱུན་གྱི་རྟེན་
གཞི་ཡིན་ཏེ་གང་ལ་བརྟེན་པའི་གཏམ་གྱི་གཞི་དང༌། སྦྱོར་ཚུལ་རྩོམ་ཚུལ་
སོགས་ལ་དཔེ་དང་། གཟུགས། མཚུངས་སྦྱོར་གྱི་སྒྲ་དང་བཅས་པས་སྡེབ་
སྦྱོར་ཕུན་སུམ་ཚོགས་པར་སྦྱར་བ་ནི་རྒྱུན་ཞེས་ལུས་ལ་རིན་ཆེན་གྱིས་མཚན་
པའི་མཛེས་པ་ལྟར་མཚོན་བྱེད་ཐ་སྙད་དུ་སྦྱར་བའི་ཚིག་སྟེ་བརྗོད་པ་མཛེས་སུ་
གཏོང་བའི་སྦྱོར་ཚུལ་དེ་ལ་རྒྱུན་ཞེས་ཟེར་ཞིང་། རྩ་བའི་དབྱེ་བ་ལ་སུམ་ཅུ་སོ་ལྔ་
ཡོད་པ་སྟེ། རང་བཞིན་བརྗོད་པའི་རྒྱན་དང་། དཔེའི་རྒྱན། གཟུགས་ཅན་
གྱི་རྒྱན། གསལ་བྱེད་ཀྱི་རྒྱན། བསྐོར་བའི་རྒྱན། འགོག་པའི་རྒྱན། དོན་
གཞན་བཀོད་པའི་རྒྱན། ལྡོག་པ་ཅན་གྱི་རྒྱན། སྲིད་པ་ཅན་གྱི་རྒྱན། བསྡུས་
བརྗོད་ཀྱི་རྒྱན། ཕུལ་བྱུང་བརྗོད་པའི་རྒྱུན། རབ་བཏགས་ཀྱི་རྒྱན། རྒྱུའི་
རྒྱན། ཕྲ་མོའི་རྒྱན། ཚའི་རྒྱན། རིམ་པ་ཅན་གྱི་རྒྱན། དགའ་བའི་རྒྱན།
ཉམས་ལྡན་གྱི་རྒྱན། གཟི་བརྗིད་ཅན་གྱི་རྒྱན། རྣམ་གྲངས་བརྗོད་པའི་རྒྱན།
ཀུན་ཕན་གྱི་རྒྱུན། རྒྱ་ཆེ་བའི་རྒྱན། བསྙོན་དོར་ཀྱི་རྒྱན། སྦྱར་བའི་རྒྱན།
ཁྱད་པར་བརྗོད་པའི་རྒྱན། མཚུངས་སྦྱོར་གྱི་རྒྱན། འགལ་བའི་རྒྱན། སྐབས་
མིན་བསྟོད་པའི་རྒྱན། ཟོལ་བསྟོད་ཀྱི་རྒྱན། ངེས་བསྟན་གྱི་རྒྱན། ལྷན་ཅིག་
བརྗོད་པའི་རྒྱན། ཡོངས་བརྗེས་ཀྱི་རྒྱན། ཤིས་པའི་རྒྱན། རབ་སྤེལ་གྱི་རྒྱན།
དགོངས་པ་ཅན་གྱི་རྒྱན་ཏེ་རྩ་བའི་དབྱེ་བ་ལ་དོན་རྒྱན་སོ་ལྔ་དང་། ནང་གསེས་
ཀྱིས་དབྱེ་བས་རྒྱན་ཐ་དད་ལ་བརྒྱ་ཕྲག་གཉིས་ཡོད་དོ། །དཔེར་ན་མཉམ་མེད་
ཙོང་ཁ་པ་ཆེན་པོས་མཛད་པའི་དབྱངས་ཅན་མའི་བསྟོད་པར་“ སྟོན་ཟླ་རྒྱས་
པའི་དཔལ་ལས་ལྷག་པར་མཛེས། །ཚངས་དབྱངས་སྙན་པའི་གདངས་ཀྱང་
580



ཟིལ་གྱིས་གནོན། །ཟབ་ཡངས་རྒྱ་མཚོའི་འཇིངས་ལྟར་དཔག་དཀའ་བ། །
དབྱངས་ཅན་ལྷ་མོའི་སྐུ་གསུངས་ཐུགས་ལ་འདུད། །” ཅེས་དང༌། ཏན་ཏིག་
གྲུབ་པའི་གནས་ཀྱི་རྗེས་དྲན་ངོ་མཚར་སྒྱུ་མའི་ལྟད་མོ་ལས་ “ འགྱུར་ཁུག་
དབྱངས་བདུན་རྫོགས་པའི་འཇོལ་མོ་དང༌། །དཔྱིད་ཀྱི་དུས་སྟོན་འབོད་པའི་
ཁུ་བྱུག་གཉིས། །ཕན་ཚུན་འགྲན་བཞིན་ང་རོ་སྙན་པའི་གླུ། ། སྒྲུབ་བརྩོན་
དགྱེས་པའི་རོལ་མོར་བྲག་སྐད་འཆའ། །” ཞེས་པ་ལྟ་བུའི་དཔེ་རྒྱུན་འདི་ཉིད་
ཀུན་ལས་རྒྱུགས་ཆེ་ཞིང་སྙན་ངག་པ་རྣམས་ཀྱི་ངག་གི་སྤྱི་ནོར་ལྟ་བུ་ཡིན་ནོ། །
གཞན་ཡང་“ འདི་ནི་ཁྱོད་ལུས་མ་ཡིན་པདྨའི་ལྗོན། །ངག་གི་སྒྲ་གདངས་མ་
ཡིན་དྲི་ཟའི་གླུ། །སེམས་ཀྱི་རིག་པ་མ་ཡིན་ནམ་མཁའི་ཀློང་། །སོ་སྐྱེ་ཕལ་པ་
མ་ཡིན་ལྷའི་སྤྲུལ་པ། །” ཞེས་པ་ལྟ་བུ་གཟུགས་ཅན་གྱི་རྒྱན་ནོ། །“ འདབ་
ཆགས་འཕུར་ལྡན་ཚང་ཚིང་ནགས་སུ་ཕྱོགས། །ལྷུགས་པར་གྲོལ་བའི་མེ་ཏོག་
འདབ་ཡངས་ཟུམ། །འོད་སྟོང་ལྡན་པ་ནུབ་རིར་ཡིབ་པའི་ཚེ། །བདག་ཀྱང་
རང་སྤྱིལ་ཁང་བུར་འཇུག་པར་རྩོམ། །” ཞེས་ལྟ་བུ་རྒྱུའི་རྒྱན་ཡིན། དེས་ན་
རྒྱན་སོ་སོ་ཞིབ་པར་ཤེས་འདོད་ན་སྙན་ངག་མེ་ལོང་སྐད་གཉིས་ཤན་སྦྱར་མ་
དང༌། སྙན་འགྲེལ་ཚད་ལྡན་རྣམས་དང༌། བོད་མཁས་པའི་སྙན་ངག་དྲི་ལན་
ལེ་ཚན་སྐོར་ལ་བརྟེན་ནས་ཟབ་པར་སྦྱོང་བ་གནད་དུ་ཆེའོ། །
གཞན་ཡང་ཕན་ཚུན་སྒྲ་མཚུངས་སུ་སྦྱོར་བའི་ཚིགས་ལ་མཚུངས་པ་
གསལ་བྱེད་ཀྱི་སྒྲ་ཞེས་བྱ་ཞིང་། སྙན་ངག་མེ་ལོང་གི་དངོས་བསྟན་སྒྲ་དྲུག་ཅུ་རྩ་
ལྔ་ཡོད་པ་དེ་དག་ནི་དཔེ་དོན་གསལ་བར་བྱེད་པའི་ཚིག་ཉི་ཤུ་རྩ་གཉིས་དང་།
འདྲ་བའི་དོན་གསལ་བར་བྱེད་པའི་ཚིག་བཅོ་བརྒྱད། དཔེ་རྒྱན་གསལ་བྱེད་
ཚིག་བཅོ་ལྔ། དེ་ལྟ་བུ་ལ་སོགས་པའི་སྒྲ་བཅུ་བཅས་སྡེ་ཚན་བཞི་རུ་དབྱེ་ཡོད།
སྡེ་ཚན་བཞི་ལྡན་གྱི་ཚིག་འདི་རྣམས་ཚིག་གང་དང་གང་དུ་བྱུང་ཡང་དཔེ་དང་
དཔེ་ཅན་དག་མཚུངས་པ་གསལ་བར་བྱེད་པ་ཡིན་པས་དཔེ་རྒྱན་དུ་ཡིན་པར་
581



ཤེས་དགོས་ལ་སྡེ་ཚན་དུ་དབྱེ་བའི་དགོས་པ་ནི་ཚིག་དྲུག་ཅུ་རེ་ལྔ་པོ་འདི་དག་
དོན་མཚུངས་གསལ་གྱི་སྒྲར་གཅིག་ཏུ་གནས་ཀྱང་། དེའི་ཚིག་གི་གྲུབ་སྒྲ་མི་
འདྲ་བའི་དབང་གིས་སྦྱོར་བའི་དུས་སུ་སྦྱར་སྟངས་ཀྱི་ཁྱད་པར་གཅིག་ཏུ་མི་
མཚུངས་ལ། གསལ་བྱེད་ཀྱི་ནུས་པའང་ཞིབ་ཕྲའི་དབྱེ་བ་ཡོད་པས་སོ། །སྒྲ་
དྲུག་ཅུ་རེ་ལྔ་ནི་འདི་ལྟར་ཏེ། བཞིན། ལྟ་བུ། ཇི་ལྟར། མཐུན། མཚུངས།
ཡང་དག་མཚུངས། མཉམ། ཡང་དག་གསལ། ངེས་པར་གསལ། རབ་
གསལ། གཟུགས་ཀྱི་ཟླ། གཉེན་པོ། དགྲ་ཟླ། སོ་སོར་རྟོག འགལ། འདྲ།
མཐོང༌། བསླུ། རིགས་མཐུན། རྗེས་སུ་སྨྲ། གཟུགས་བརྙན། སོ་ སོར་
བསྡེབ། གཟུགས་མཚུངས། ངེས་མཉམ། ཡང་དག་འཇལ། མཚན་ཉིད་
མཐུན། ངེས་འདྲ། ངེས་མཚུངས། མཐུན་ཕྱོགས། དཔེར་བྱས། དཔེ།
རྟོག་དམན། ཅུང་ ཟད་ དམན། རབ་ ཏུ་ སྨྲ། སོ་ སོར་བཟློག རིགས་སུ་
མཐུན། དཔའ། ཟླ་གདོང་ལྟ་བུའི་ཚིག་སྡུད། འགྲན། རྒྱལ། སྡང་། འཁུ་
མི་མཐུན་སྒྲོགས། འཐབ། འཕྱ། དམའ་འབེབས། སྨད། ཅོ་འདྲི་བ།
འགོག་པ། དགོད། ཕྲག་དོག་མི་བཟོད། སྐལ་བཟང་འཕྲོག་བྱེད། མཛེས་
པ། ཟུམ་བྱེད། ཚར་གཅོད། ལྷག་པར་མཛེས། རྗེས་སུ་རྐང་པ་འཇོག
ནུས་པ་ལ་འཇུག་པ། རྗེས་འགྲོ། རྗེས་སུ་འཆིང་། ངང་ཚུལ། ངང་ཚུལ་
འགོག་པ། རྗེས་སུ་བྱེད་ཅེས་པ་སྟེ་མེ་ལོང་དངོས་བསྟན་གྱི་སྒྲ་དྲུག་ཅུ་རེ་ལྔ་
དང་། རཏྣ་ཤིའི་རྒྱ་འགྲེལ་ལས་བསྣན་པའི་རྒྱ་མཚོ། རིགས། ཆོས་མཐུན་པ།
ཆོས་ཐུན་མོང་བ། གྲིབ་མ་མཚུངས་པ་སྟེ་ལྔ་བཅས་བསྡོམས་པས་བདུན་ཅུ་
ཡོད་དོ། །གྲངས་འདི་ཙམ་ནི་རྒྱ་དཔེ་ལས་བསྒྱུར་བའི་མཚུངས་གསལ་གྱི་སྒྲ་
ཡིན་ལ། བོད་ཚིག་ལྟར་ནའང་རྗེས་སུ་སྙེག་དབྱེར་མི་ཕྱེད། གཉིས་སུ་མེད།
རོ་གཅིག་ གྱུར་ སོགས་མཁས་པས་བརྡ་ སྦྱར་ བ་ ཤིན་ ཏུ་མང་ངོ༌། ། འདིར་
མཚུངས་གསལ་གྱི་དཔེ་མཚོན་ཞིག་བརྗོད་ན། “ སྙན་པའི་མགྲིན་སྒྲ་ཁུ་བྱུག་
582



གླུ་དང་མཚུངས། ། དོན་བཟང་རོ་བཅུད་ སྦྲང་རྩིའི་ མཚན་ ཉིད་ བཞིན། །
མཉེན་ལྕག་ ཡན་ ལག་ གཡོ་བའི་ ཉམས་ འགྱུར་ནི། ། མཐུན་ ཕྱོགས་ དཔག་
བསམ་ལྗོན་པའི་ཡལ་འདབ་ཉིད། །”ཅེས་པ་ལྟ་བུའོ། །
ལེའུ་གསུམ་པར་སྒྲ་རྒྱན། གབ་ཚིག སྐྱོན་སེལ་བཅས་ཁྱོན་ཤོ་ལོ་ཀ་
བརྒྱ་དང་གྱ་དྲུག་ཡོད་དོ། །
1. སྒྲ་རྒྱན་ཞེས་པའི་དོན་ནི་རྗོད་བྱེད་ཚིག་གི་སྒྲ་གདངས་ཀྱི་སྟེང་ནས་
ཚིག་སྦྱོར་མཛེས་བྱེད་རྒྱན་དུ་སྤྲོས་པའི་ཁྱད་ཆོས་ལ་བརྟེན་ནས་ཐ་སྙད་དུ་སྒྲ་
རྒྱན་ཞེས་བཏགས་ཤིང་། དེ་ལའང་ནང་གསེས་ཀྱི་དབྱེ་བ་མང་པོ་ཡོད་པས་
ཟུང་ལྡན་ཞེས་པ་སྤྱིའི་མིང་ནི་ཡི་གེའི་དབྱངས་གསལ་སོགས་ཚོགས་པ་གཉིས་
ཕན་ལ་བསྐོར་བ་དེ་ཡང་བཟླས་ཏེ་བརྗོད་པ་ལ་ཟུང་ལྡན་ཞེས་ཟེར། འདི་ལ་བྱ་
སླ་བ་དང༌། བྱ་དཀའ་བའི་ཁྱད་པར། དབྱངས་སོགས་ངེས་པའི་བྱ་དཀའ་བ་
སྟེ་གསུམ་ཡོད་ལ། དེ་དག་ཡང་ནང་གསེས་དབྱེ་བ་ཤིན་ཏུ་མང་ངོ༌། །དཔེར་
ན་《བསྟོད་སྤྲིན་རྒྱ་མཚོ་》ལས་ “ བྱི་རུའི་མདངས་དང་འདྲེས་པའི་ གསེར་
བཟང་མདོག །མདོག་ལུས་ཤེས་བྱ་མ་ལུས་ལྷང་ངེར་མཁྱེན། །མཁྱེན་རབ་
དབང་ཕྱུག་འཇམ་དབྱངས་འགྲོ་བའི་སྐྱབས། །སྐྱབས་མཆོག་ཁྱོད་ཀྱིས་རབ་
འབྱམས་ཤེས་རབ་སྩོལ། །” ཞེས་པ་ལྟ་བུ་ལ་མཐའ་ཐོག་སྦྱར་བའི་ཟུང་ལྡན་
ཟེར་རོ། །《སྙན་ངག་རིག་པའི་འཆར་སྒོ་》ལས་“ ལྷུགས་ལྕགས་གྲོལ་བས་
བསུང་ཞིམ་སྦྲང་རྩིའི་རོ། །ལྷགས་ལྷགས་བྱེ་བའི་མེ་ཏོག་གསར་པའི་བོན། །
མཛེས་མཛེས་རྒྱུ་སྐར་དབྱིངས་ལ་སྒེག་པ་བཞིན། །མཛེས་མཛེས་དགའ་ཚལ་
གཞི་ལ་དེ་ཡི་སོ། །” ཞེས་པ་ལྟ་བུ་ལ་ཆོད་ཅིང་མ་ཆོད་པའི་ཟུང་ལྡན་ཟེར།
ཡང་ན། “ མྱུར་མྱུར་འཕུར་རྩལ་མགྱོགས་པས་དྲི་བཞོན་དང༌། །མཛེས་
མཛེས་ལྟ་ན་སྡུག་པས་གསེར་མིག་ཅན། །འུར་འུར་སྒྲ་འཛིན་འགག་པས་
འབྲུག་སྟོང་གི །ལྷག་ལྷག་རྗེས་སུ་འགྲོ་འདི་ནམ་མཁའི་གྲུ། །” ཞེས་པ་འདི་
583



ལྟ་བུ་ལ་བར་མི་ཆོད་ཀྱི་ཟུང་ལྡན་ནོ། །
2. གབ་ཚིག་གི་རྒྱན། གབ་ཚིག་ཅེས་པ་ནི་བློས་བཏགས་ཀྱི་འདྲ་
བཞག་སྣ་ཚོགས་པས་སྐུང་ཚིག་བཤད་པ་ལ་ཕལ་སྐད་དུ་ཁེད་ཟེར་བ་དང་།
འགྲོ་ཕྱོགས་འདྲ་ཞིང་གབ་ཚིག་གི་དགོས་པ་ཡང་མང་པོ་ཚོགས་པའི་དབུས་སུ་
ཀུ་རེ་བྱེད་པའམ། བཞད་གད་སློང་ཕྱིར་གསང་གཏམ་སྨྲ་བ་སོགས་སྙན་ངག་
ལ་ཡང་ཚོགས་པའི་དབུས་སམ་འཕྲིན་ཡིག་གི་ལམ་ནས་ཀྱང་རུང་སྟེ་གབ་སྦས་
ཀྱི་དོན་ལ་གབ་ཚིག་འདི་མཁོ་བར་བརྟེན་བསྡུས་བརྗོད་དང་། རབ་བཏགས།
སྦྱར་བ་སོགས་ཀྱི་ཆ་དང་འདྲ་བའི་གབ་ཚིག་འདི་ཉིད་སྙན་ངག་གི་རྒྱན་གྱི་གྲས་
སུ་བཞག་ནས་གབ་ཚིག་གི་རྒྱན་ཞེས་མིང་དུ་བཏགས་པ་ཡིན་ནོ། །མེ་ལོང་གི་
དངོས་བསྟན་ལ་ ནང་ གསེས་ བཅུ་དྲུག་ཡོད་དོ། །འདིར་ དགེ་ བའི་ བཤེས་
གཉེན་དཔྱི་པ་བློ་གྲོས་རྒྱ་མཚོས་རང་གི་བུ་སློབ་ལ་རྩེད་མཚར་གྱི་ཚུལ་དུ་བྲིས་
པའི་སྙན་ངག་ཅིག་བཀོད་ན། “ ཁྱུང་དཀར་ རྭ་ ཡི་ན་གཞོན་ལས་ འདས་
པའི། །ལང་ཚོ་དར་བབ་དཀྱིལ་འཁོར་ཐིག་ལེ་བཞིན། །རྒ་བས་རྒད་ཚེ་ལུས་
པོ་རིད་པའི་ཤུལ། །ཐམས་ཅད་སྟོང་བའི་འཇའ་ལུས་བརྙེས་སམ་སྙམ། ”
ལྟ་བུ་དང་པོ་མཛོ་ཞེས་ཀི་རྭ་འདྲ་འདྲ། །བར་དུ་དཀྱིལ་འཁོར་གྱི་ཐིག་འདྲ་
འདྲ། །མཐའ་མར་རྐུན་མ་འཛུལ་ སའི་ ཤུལ་ འདྲ་འདྲ། ། ཅི་ཁེད། ནམ་
མཁའི་ཟླ་བའོ། །ཡང་“ ཐོགས་ཐུག་རེག་པ་བྲལ་བའི་བར་སྣང་དུ། །སྲིན་གྱི་
བུ་དགུ་འདྲེན་པའི་གཞལ་མེད་ཁང༌། །ཡོངས་སྤྲུལ་དབུས་ན་འཁོར་བྲལ་གཙོ་
བོའི་ལྷ། །རིག་རིག་མིག་གིས་ཕྱོགས་བཅུའི་སློབ་མར་ལྟ། །” ཞེས་དཀྱིལ་
འཁོར་བར་སྣང་ཁམས་ན་འདུག ལྷ་བཟོ་དཀྱིལ་འཁོར་དབུས་ན་བཞུགས།
ཅི་ཁེད། འབུ་སྡོམ་ལ་ཟེར་རོ། །
3. སྐྱོན་སེལ་བ། སྙན་ངག་གི་སྐྱོན་སེལ་བ་ནི་ངག་ཚིག་འབྲེལ་མེད་ཀྱི་
དོན་གཞན་དང་ཚིག་དོན་སྔ་ཕྱི་འགལ་བ། བསྐྱར་ཟློས་མང་བ། སྒྲོ་འདོགས་
584



གཅོད་མི་ནུས་པ་དང་། ལུང་རིག་དང་འགལ་བ་སོགས་ཀྱི་སྐྱོན་སེལ་བའི་ཚུལ་
ཏེ་མེ་ལོང་མའི་དངོས་བསྟན་དུ་སྐྱོན་བཅུ་ བརྗོད་དོ། །《མེ་ལོང་》ལས།
“ དོན་ ཉམས་ དོན་ འགལ་ དོན་ གཅིག་ པ། ། ཐེ་ཚོམ་ ཅན་ དང༌ རིམ་ པ་
ཉམས། །སྒྲ་དམན་གཅོད་མཚམས་ཉམས་པ་དང༌། །སྡེབ་སྦྱོར་ཉམས་དང་
མཚམས་སྦྱོར་བྲལ། །ཡུལ་དུས་སྒྱུ་རྩལ་འཇིག་རྟེན་དང༌། །ལུང་རིག་དག་
དང་འགལ་བ་སྟེ། །སྐྱོན་བཅུ་དེ་དག་སྙན་ངག་ལ། །སྙན་ངག་མཁན་གྱིས་
རྣམ་པར་སྤང༌། །” ཞེས་གསུངས་སོ། །དེས་ན་སྙན་ངག་རྩོམ་ལུགས་ལ་སྐྱོན་
བཅུ་པོ་སྟེ། བྱིས་པ་སེའུ་བཅུ་བའི་ངག་ལྟ་བུའི་བརྗོད་དོན་ཉམས་པ་དང་
གཅིག ངའི་མ་མོ་གཤམ་ཡིན་ཟེར་བ་ལྟ་བུའི་བརྗོད་དོན་གོང་འོག་འགལ་བ་
དང་གཉིས། དགོས་པ་གཞན་ཅི་ཡང་མེད་པར་ཨ་ལོང་ཡང་ལོང་གི་ཚུལ་དུ་
ལྡབ་བཤད་མང་བ་དང་གསུམ། ཡིད་གཉིས་ཀྱི་དྲ་བ་གཅོད་མི་ཐུབ་པའི་ཁར་
ད་དུང་དོགས་པ་དང་ཐེ་ཚོམ་སྐྱེད་པའི་ངག་ཚིག་དང་བཞི། རྒྱུན་གང་བརྗོད་
ཀྱང་ཚིག་སྔ་ཕྱིའི་གོ་རིམ་མི་མཐུན་པར་འཆོལ་བ་དང་ལྔ། མིང་བརྡ་རྣམས་
དག་ཡིག་ཁུངས་མ་དང་མ་མཐུན་པ་ལྟ་བུས་སྒྲ་དམན་པ་དང་དྲུག ཚིག་རིང་
ལྟ་བུའི་སྡེབ་སྦྱོར་གྱི་ངལ་གསོའི་སྡོད་མཚམས་ཉམས་པ་དང་བདུན། ཚིགས་
བཅད་ལྟ་བུར་རྐང་པ་རིང་ཐུང་ཤོར་བའམ་རྐང་པ་རེར་ཡང་ཚེག་བར་རིང་ཐུང་
མ་སྙོམས་པ་ལྟ་བུའི་སྡེབ་སྦྱོར་ཉམས་པ་དང་བརྒྱད། སྒྲའི་བསྟན་བཅོས་ནས་
བཤད་པའི་མཚམས་སྦྱོར་མ་བྱས་ པ་ དང་ དགུ། ཡུལ་ དུས་སྒྱུ་ རྩལ་ དང་།
འཇིག་རྟེན་ལུང་རིག་སོགས་ཀྱི་རང་རང་གི་གནས་ལུགས་དང་འགལ་བའི་སྙན་
ངག་རྩོམ་པ་དང་བཅུའོ། །འདི་རྣམས་ནི་དུས་དང་རྣམ་པ་ཀུན་ཏུ་སྤོང་ཅི་ཐུབ་
ལ་འབད་པར་བྱ་ཞིང་དེ་སོ་སོའི་དམིགས་བསལ་རྣམས་ཀྱང་ཞར་ལ་ངེས་པར་
བྱའོ། །དེས་ན་འདིར་《སྙན་ངག་མེ་ལོང་》གི་གཙོ་གནད་ལུས་རྒྱན་སྐྱོན་སེལ་
གྱི་སྐོར་རགས་ཙམ་གླེང་ཞིང་། སྙན་ངག་ལ་སློབ་སྦྱོང་བྱེད་དགོས་པའི་ཕན་
585



ཡོན་ཕྲན་བུ་བརྗོད་པ་འདི་ནི་སྙན་ངག་སྦྱངས་བར་འདོད་པའི་སྐྱེས་བུ་རྣམས་
ཀྱི་བློ་མིག་གསལ་ཕྱིར་ངོ་སྤྲོད་ཀྱི་ཚུལ་དུ་ཕུལ་བ་ཡིན་པས། འོད་དཀར་ཀུན་
གསལ་ལམ་དུ་བསྐྱོད་པར་འདྲ་བའི་བརྩོན་འགྲུས་དང༌། གཟེར་མ་རྣོན་པོ་
འབར་བ་འདྲ་བའི་ ཤེས་རབ་ཀྱིས་མགྱོགས་འགྲོས། ཡངས་པའི་ཐང་ཆེན་
གཅོད་པའི་ཚུལ་བཞིན་དུ་སྙན་ངག་རིག་པའི་གནས་རྣམས་མྱུར་དུ་འཚོལ་བར་
སྨོན་ནོ། །མཐའ་ཡས་སྙན་ངག་རིག་པའི་བསྟན་བཅོས་ཀྱི། །གནད་འགྲེལ་
འོད་སྣང་སྦྲང་རྩིའི་ཟེགས་མ་ཙམ། །དད་གུས་སོར་རྩེས་ལྡེམ་པོར་བསྒྱུར་བ་
འདིས། །བློ་གསར་སྐྱེ་དགུའི་སྤྲོ་བ་འཕེལ་གྱུར་ཅིག །
（《བོད་ཀྱི་རྩོམ་རིག་སྒྱུ་རྩལ་》1983ལོའི་དུས་དེབ་དང་པོའི་ཐོག་འཁོད།)
586



གངས་ཅན་མཁས་པའི་དབང་པོ་དུང་དཀར་
བློ་བཟང་འཕྲིན་ལས་མཆོག་གི་མཛད་རྣམ་
དང་རིག་གཞུང་གི་གནས་བབས་
སྐོར་རགས་ཙམ་དཔྱད་པ།
—དུང་དཀར་བློ་བཟང་འཕྲིན་ལས་སྐུ་འཁྲུངས་ནས་ལོ་ངོ་
བརྒྱད་ཅུ་འཁོར་བར་དྲན་གསོ་ཞུ།
ནང་དོན་གནད་བསྡུས། མཁས་བཙུན་བཟང་གསུམ་གྱི་ཡོན་ཏན་ཀུན་ལ་
དབང་འབྱོར་བའི་མཁས་དབང་དུང་དཀར་བློ་བཟང་འཕྲིན་ལས་ཀྱིས་སྐུ་ཚེ་གཅིག་རིང་རྒྱལ་
ཁབ་ཕྱི་ནང་དུ་བོད་རིག་པའི་ཆེད་ལས་ཞིབ་འཇུག་པ་དང་ཚད་ལྡན་གྱི་དགེ་རྒན་འབོར་ཆེན་
གསོ་སྐྱོང་གནང་ཡོད་ལ། བོད་ཀྱི་སློབ་གསོ་དང་རིག་གནས་ཀྱི་བྱ་གཞག་ཉམས་པ་སོར་ཆུད་
དང་མི་ཉམས་གོང་འཕེལ་གཏོང་བ། བོད་ཀྱི་རིག་གནས་རྒྱུན་འཛིན་དང་འཕེལ་རྒྱས་
གཏོང་རྒྱུ་སོགས་ཀྱི་ཐད་ལེགས་སྐྱེས་ཤིན་ཏུ་ཆེན་པོ་འབུལ་གནང་མཛད་ཡོད་པ་མ་ཟད།
བོད་ཀྱི་ལོ་རྒྱུས་ཐོག་གི་རིག་གནས་ཀྱི་སྟོང་ཆཇི་སྙེད་ཅིག་ཁ་སྐོང་མཛད་དེ་བོད་རིག་པའི་
ཁྱབ་ཁོངས་ཀྱི་ནང་དུ་རིག་གཞུང་གི་གནས་བབས་མཐོ་པོ་བཟུང་ཡོད་པའི་སྐོར་ལ་དཔྱད་
བརྗོད་རགས་ཙམ་བྱས་ཡོད།
བརྡ་ཆད་གཙོ་བོ། མཛད་རྗེས། རིག་གཞུང་གི་གནས་བབས། སྟོང་ཆ་ཁ་
སྐོང་།
[ ཀྲུང་ གོའི་ དཔེ་ དེབ་ དབྱེ་ རྟགས། ] K81 [ ཡིག་ ཚང་ མཚོན་ བྱུང་། ] A
[ རྩོམ་གྱི་གོ་རིམ་ཨང་སྒྲིག]1002 -946x(2006)04 -001 -07
587



བོད་ཀྱི་གྲགས་ཅན་མཁས་དབང་དུང་དཀར་སྐུ་ཕྲེང་བརྒྱད་པ་བློ་བཟང་
འཕྲིན་ལས་མཆོག་ནི་1927ལོར་བོད་ལྗོངས་ཀོང་པོ་ས་ཁུལ་ཉིང་ཁྲི་རྫོང་ཁོངས་
ཇོ་མོ་ཤང་དུ་སྐུ་འཁྲུངས་པ་དང༌། མཚན་ལ་ཟླ་བ་ཞེས་གསོལ། 1931ལོར་
དགུང་གྲངས་ལྔ་ལ་ཕེབས་སྐབས་ཏཱ་ལའི་བླ་མ་སྐུ་ཕྲེང་བཅུ་གསུམ་པ་ཐུབ་བསྟན་
རྒྱ་མཚོས་ཇོ་མོ་རྫོང་བཀྲ་ ཤིས་ཆོས་གླིང་དགོན་གྱི་དུང་དཀར་སྤྲུལ་སྐུ་སྐུ་ཕྲེང་
བདུན་པའི་ཡང་སྲིད་དུ་ངོས་འཛིན་མཛད་པ་དང༌། 1935ལོར་བཀྲ་ཤིས་
ཆོས་གླིང་དགོན་དུ་ཁྲི་འདོན་མཛད་དེ་སེར་སྨད་ཀོང་པོ་ཁང་ཚན་གྱི་འདུལ་བ་
འཛིན་པ་ངག་དབང་བསྟན་འཛིན་ཀློག་གི་སློབ་དཔོན་ལ་བསྟེན་ནས་གཞུང་
ཆེན་པོ་ལྔའི་རྩ་བ་དང་འགྲེལ་པ་ཤོག་གྲངས་ཉིས་བརྒྱ་ལྷག་ཙམ་དང་དགོན་པའི་
ཚོགས་འདོན་ཡོངས་རྫོགས་ཐུགས་འཛིན་མཐར་ཕྱིན་པ་མཛད། 1936ལོའི་
ཟླ་བ་11ནས་1946ལོ་བར་ སེ་ར་དགོན་པར་དཀའ་སྤྱད་ ལྷུར་བཞེས་ཀྱིས་
གཞུང་བཀའ་པོད་ལྔ་ལ་སློབ་གཉེར་དཔྱིས་ཕྱིན་པ་མཛད་པ་དང༌། དགུང་ལོ་
བཅུ་གསུམ་ཙམ་ལ་ཕེབས་སྐབས་བློ་རྒྱུགས་ཞེས་གྲྭ་མང་ཡོངས་རྫོགས་ཚོགས་
པའི་ཚོགས་ཆེན་ཐོག་རྒྱུགས་སྤྲོད་སྐབས་བོད་ཡིག་དཔེ་རིང་མདའ་ཚད་མ་ཤོག་
གྲངས་ལྔ་བརྒྱ་ལྷག་ཙམ་རྒྱུགས་ཕུལ་བ་དང་། དེ་རྗེས་དགེ་བཤེས་ལྷ་རམས་
པའི་མཚན་རྟགས་མ་བཞེས་གོང་ཤོག་གྲངས་མདའ་ཚད་མ་ཆིག་སྟོང་ལྔ་བརྒྱ་
ལྷག་ཙམ་གྱི་རྒྱུགས་ཕུལ་ཏེ་ཨང་དང་པོའི་བྱ་དགའ་ཐེངས་གསུམ་བཞེས་མྱོང་
ཡོད་པ་དེའི་ཐོག་ནས་རྗེ་ཉིད་ལ་ཐུན་མོང་མ་ཡིན་པའི་རིག་སྟོབས་ཁྱད་པར་བ་
ཞིག་ཡོད་པ་དེའི་སྟེང་བརྩོན་པའི་གྲུ་ལ་བརྟེན་ནས་ཤེས་བྱའི་ནམ་འཕང་གཅོད་
པའི་སྙིང་སྟོབས་དང་ཕུགས་འདུན་བཟང་པོ་ཡོད་པ་དེ་མཐོང་ཐུབ་ལ། སྐབས་
དེར་དགོན་སྡེའི་ནང་དུ་སྦྱངས་འབྲས་རྟོག་ཞིབ་བྱེད་སྐབས་ཚིག་རྒྱུགས་དང་
དོན་རྒྱུགས་རྩོམ་རྒྱུགས་ཡིག་རྒྱུགས་སོགས་ཡོད་པའི་ནང་ནས་དེ་སྔོན་གདན་
ས་ཁག་ལ་ཚིག་རྒྱུགས་ལེན་སྐབས་ཀྱི་ཚད་གཞི་ནི་བློ་འཛིན་བྱས་པའི་ ཐོག་
588



གྲངས་50ལོངས་ན་རྒྱུགས་འཕྲོད་ཙམ་དང་། ཤོག་གྲངས་50ནས་100བར་
ཨང་བདུན་པ། 100ནས་150བར་ཨང་དྲུག་པ། 150ནས200བར་ཨང་
ལྔ་པ། 200ནས250བར་ཨང་བཞི་པ། 250ནས་300བར་ཨང་གསུམ་པ།
300ནས350བར་ཨང་གཉིས་པ། 350ནས་400བར་ཨང་དང་པོ་བཅས་
སུ་བརྩི་སྲོལ་ཡོད་པ་ལྟར་ཚིག་རྒྱུགས་ཨང་དང་པོ་ལོན་པ་ལ་མ་མཐར་ ཤོག་
གྲངས350 ཐམ་པ་དང་ཡིག་འབྲུ་གྲངས220500མ་ལོན་ན་ཨང་ཀི་དང་པོ་
ཐོབ་ཐབས་མེད་ (ཤོག་བུ་མདའ་ཚད་མ་གཅིག་ལ་ངོས་གཉིས་དང་ངོས་རེར་
ཡིག་ཕྲེང་བདུན་རེ། ཡིག་ཕྲེང་རེར་ཆ་སྙོམས་ཡིག་འབྲུ་ལྔ་བཅུའམ་ཉུང་མཐར་
ཞེ་ལྔ་ཡོད་ཅིང་ཡིག་འབྲུ་ཞེ་ལྔར་ཆ་བཞག་ན་ཤོག་ལྷེ་གཅིག་ལ་ཡིག་འབྲུ་དྲུག་
བརྒྱ་སུམ་ཅུ་ཐམ་པ་ཡོད་) པ་རེད། དེས་ན་རྗེ་བཙུན་རིན་པོ་ཆེ་ཉིད་ཀྱིས་
དགུང་ལོ་བཅུ་གསུམ་སྟེང་ནས་ཤོག་གྲངས་500ལྷག་ཙམ་བློ་འཛིན་ཐུབ་པ་
དེར་ཡིག་འབྲུ་315000ཟིན་གྱི་ཡོད་པ་དང༌། དེ་རྗེས་ཚིགས་རྒྱུགས་ཕུལ་
བར་ཤོག་གྲངས་1500ལྷག་ཙམ་ཡོད་པ་དེར་ཡིག་འབྲུ945000ཟིན་ཡོད་པ་
ནི་རིག་པའི་དཔའ་བོས་མ་གཏོགས་མི་ཕལ་པས་ནི་སྒྲུབ་དཀའ་ཞིང་བསམ་ཡུལ་
ལས་འདས་པའི་དོན་ཞིག་ཡིན་སྙམ། 1947ལོར་ལྷ་ས་སྨོན་ལམ་ཆེན་མོར་
དགེ་བཤེས་ལྷ་རམས་པའི་དམ་བཅའ་བཞེས། དེ་རྗེས་ལྷ་ལྡན་རྒྱུད་སྨད་གྲ་
ཚང་དུ་གསང་སྔགས་སློབ་སྦྱོང་མཛད་དེ་1951ལོར་སྔགས་རམས་པའི་མཚན་
བཏགས་བཞེས་ཤིང་ཨང་གཉིས་པའི་མཚན་གནས་ཐོབ། 1954ལོར་རྒྱུད་
སྟོད་གྲྭ་ཚང་གི་དགེ་བསྐོས་གནང་བ་དང་ཆབས་ཅིག་བོད་ཀྱི་རིག་གནས་གཞན་
ལའང་འབད་པས་སྦྱང་བརྩོན་གནང་སྟེ་མཁས་པའི་ཡང་རྩེར་སོན། །
བོད་ཞི་བའི་བཅིངས་འགྲོལ་ཐོབ་རྗེས་1956ལོར་གསར་བརྗེའི་ལས་
དོན་ནང་ཞུགས་ཏེ་བོད་ལྗོངས་ཉིང་ཁྲི་ཀྲོན་ཆུས་ཀྱི་ཨུ་ཡོན་དང་ནང་བསྟན་
མཐུན་ཚོགས་དྭགས་ཀོང་ཡན་ལག་མཐུན་ཚོགས་ཀྱི་ཚོགས་གཙོ་གཞོན་པའི་
589



མཚན་གནས་བཞེས། དེ་རྗེས་སྔ་རྟིང་དུ་ཀྲུང་དབྱང་མི་རིགས་སློབ་གྲྭ་ཆེན་
མོའི་དགེ་རྒན་ཆེན་མོ་དང༌། རྒྱལ་ཡོངས་སྲིད་གྲོས་ཀྱི་ཨུ་ཡོན། ཀྲུང་གོའི་བོད་
ཀྱི་ཤེས་རིག་ཞིབ་འཇུག་ལྟེ་གནས་ཀྱི་སྤྱི་ཁྱབ་དབུ་འཛིན་གཞོན་པ་དང་རྒྱལ་
ཁབ་རིམ་པའི་རིགས་གཅིག་མཁས་པ། ཀན་སུའུ་ཞིང་ཆེན་བོད་རིག་པ་ཞིབ་
འཇུག་ཁང་དང་བོད་ལྗོངས་སྤྱི་ཚོགས་ཚན་རིག་ཁང་སོགས་ཀྱི་མཚན་འཛིན་
དབུ་གནས་བཞེས་པ་མ་ཟད་རྒྱལ་སྤྱིའི་བོད་རིག་པའི་ཞིབ་འཇུག་ལྷན་ཚོགས་ཀྱི་
ལས་འཛིན་དང༌། ཀྲུང་གོ་ནང་བསྟན་མཐུན་ཚོགས་ཀྱི་ལས་འཛིན། བོད་
ལྗོངས་སློབ་གྲྭ་ཆེན་མོའི་དགེ་རྒན་ཆེན་མོ་ སོགས་ཀྱི་མཚན་གནས་བཞེས་པ་
དང་སྔ་རྗེས་སུ་འཇར་མན་དང་། ནོར་ཝེ། དབྱི་ཐ་ལི། ཨའོ་སི་ཁྲུ་རི་ཡ། ཧྥ་
རེན་སི། དབྱི་རན། དབྱིན་ཇི་སོགས་ཕྱི་རྒྱལ་ཡུལ་གྲུ་ཁག་ལ་ཕེབས་ནས་བོད་
རིག་པའི་སྐོར་གྱི་ཤེས་རིག་སློབ་ཁྲིད་དང་རྒྱལ་སྤྱིའི་བོད་རིག་པའི་རིག་གཞུང་
ཚོགས་འདུའི་ཐོག་དཔྱད་རྩོམ་དུ་མ་སྒྲོག་སྦྱངས་མཛད་པ་དང་སྦྲགས་རྒྱལ་ནང་
གི་བོད་རིག་པའི་ཞིབ་འཇུག་འཕེལ་ཚུལ་ངོ་སྤྲོད་མཛད་པ་སོགས་ཀྱི་ཕྱག་ལས་
རབ་དང་རིམ་པ་གནང་བས་རྗེ་ཉིད་ཀྱི་མཚན་སྙན་གྲགས་ཀྱང་འཛམ་གླིང་ཡུལ་
གྲུ་ཀུན་ལ་ཁྱབ། 1997ལོའི་ཟླ2ཚེས22ཉིན་གྱི་ཆུ་ཚོད་11 ཐོག་ཨ་རིའི་གྲོང་
ཁྱེར་ལོ་ཧྲན་ཅི་རུ་དགོངས་པ་ཆོས་དབྱིངས་སུ་ཐིམས་སོ། །
དང་པོ། བོད་ ཀྱི་ རིག་ གནས་ རྒྱུན་ འཛིན་ དང་ འཕེལ་
རྒྱས་གཏོང་རྒྱུར་ཆེས་བླ་ན་མེད་པའི་མཛད་རྗེས་བཞག་གནང་
དེ་ཡང་མཁས་བཙུན་བཟང་གསུམ་གྱི་ཡོན་ཏན་ཀུན་ལ་དབང་འབྱོར་
བའི་གངས་ཅན་མཁས་པའི་དབང་པོ་སྐུ་འཚོ་བཞུགས་ཀྱི་དུས་སྐབས་སུ་དམ་པ་
ཉིད་ཀྱིས་ “ དུང་དང་འོ་མར་འགྲན་པའི་ལྷག་བསམ་མཐུ། ། དམན་ཡང་
590



དཀར་པོའི་བྱས་འབྲས་ཅུང་ཟད་ཅིག །བློ་དང་འདུན་པ་བཟང་བའི་རང་
རིགས་ཀུན། །རྒྱལ་ཁའི་འཕྲིན་བཟང་ལས་དོན་འགྲུབ་ཕྱིར་འབད། །” ཅེས་
བཀའ་བསྩལ་བ་ལྟར་སྐུ་ཚེ་ གཅིག་རིང་རྒྱལ་ ཁབ་ལ་དགའ་ཞེན་དང་། མི་
རིགས་ལ་དགའ་ཞེན། ལྷག་པར་དུ་རང་མི་རིགས་ཀྱི་ཕུལ་དུ་བྱུང་བའི་རིག་
གནས་ལ་དགའ་ཞེན་ཚད་མེད་མཛད་དེ་མི་རིགས་ཀྱི་སྲོལ་རྒྱུན་རིག་གནས་
རྒྱུན་འཛིན་དང་འཕེལ་རྒྱས་ཀྱི་ཆེད་དུ་ཐུགས་ནུས་ཡོད་རྒུ་འདོན་གནང་མཛད་
པ་དང༌། བོད་རིག་པའི་ཁྱབ་ ཁོངས་སུ་ རིན་ཆེན་སྤུངས་པའི་ལྷུན་པོ་དང་
གཉིས་སུ་མ་མཆིས་པའི་མཛད་རྗེས་བཞག་ གནང་བ་ནི་ ཇི་ཙམ་ སྤྱད་ ཀྱང་
འཛད་མཐའ་མེད་པ་ཞིག་ཡིན་པ་མ་ཟད། གང་གི་གསུང་རྩོམ་མཐའ་དག་ནི་
དཔྱད་གསུམ་དག་པའི་ལུང་རིགས་ཀྱིས་གཏན་ལ་ཕབ་པ་ཞིག་ཡིན་པས་བོད་
རིག་པའི་ཁྱབ་ཁོངས་ཀྱི་ གནད་དོན་མང་པོའི་ཐད་ གཞི་འཛིན་ གྱི་ཚད་གཞི་
དང་། ཡང་དག་མིན་གྱི་རིགས་པའི་ཁུངས་གཏུགས་ས་ཞིག་ཏུ་གྱུར་ཡོད། །
དུས་སྐབས་གཅིག་རིང་་་ མི་བཞི་ངན་རེངས་” ཐོག་ཁའི་གཡོན་ཐལ་གྱི་
བསམ་བློའི་ཕྱོགས་ལྷུང་འོག་ཏུ་བོད་ཀྱི་རིག་གནས་ཀྱི་ཕྱོགས་གང་ཅིར་གནོད་
སྐྱོན་ཚབས་ཆེན་ཕོག་ཡོད་ལ་སྐབས་དེར་འཚོ་བཞུགས་ཀྱི་མཁས་པ་མང་པོའི་
ལུས་སེམས་གཉིས་ཀར་རྡུང་རྡེག་དྲག་པོ་ཕོག་པ་དང་ཆབས་ཅིག་ངལ་རྩོལ་སྒྱུར་
བཀོད་ཀྱི་ལས་ཀ་བྱེད་དགོས་བྱུང་བ་བཞིན་རྗེ་བཙུན་དམ་པ་ཉིད་ཀྱང་ཕག་རྫི་
དང་ལུག་རྫི་སོགས་ཀྱི་ ཕྱག་ལས་ལོ་མང་གནང་དགོས་བྱུང་ནས་ལུས་སེམས་
གཉིས་ཐད་ལ་སྐུ་ངལ་ཧ་ཅང་ཆེན་པོ་བྱུང་ཡོད་པ་སྨོས་ཅི། །
“ མི་བཞི་ངན་རེངས་” གཏོར་རྗེས་བོད་རིག་པའི་ཁྱབ་ཁོངས་ནང་དུ་
བོད་ཀྱི་རིག་གནས་ཁག་ཇི་ལྟར་རྒྱུན་འཛིན་དང་ཇི་ལྟར་སླར་གསོ་བྱ་རྒྱུ་ནི་ཁ་ཚ་
དགོས་གཏུགས་ཀྱི་གནས་སུ་མཆིས་ལ། ལྷག་པར་དུ་ལོ་བརྒྱའི་ཇུས་ཆེན་སློབ་
གསོར་རག་ལས་ཡོད་པ་ལྟར་སྐབས་དེར་ཚད་ལྡན་གྱི་དགེ་རྒན་གསོ་སྐྱོང་བྱས་
591
]



ནས་བོད་ཀྱི་རིག་གནས་རྒྱུན་འཛིན་དང་སླར་གསོ་བྱ་རྒྱུ་ནི་ལས་ཀ་མཐའ་དག་
གི་འགག་གནད་ཨང་དང་པོ་དེ་ཆགས་ཡོད་རྐྱེན། རྗེ་བཙུན་རིན་པོ་ཆེ་དུང་
དཀར་བློ་བཟང་འཕྲིན་ལས་མཆོག་ཉིད་ནས་ཀྱང་དེ་སྔོན་རང་ཉིད་ལ་དྲང་
བདེན་མ་ཡིན་པའི་མ་ཉེས་ ཁ་ གཡོག་ དང་རྡུང་ རྡེག་ ཕོག་པའི་ གནས་ཚུལ་
རྣམས་རྒྱབ་ཏུ་བསྐྱུར་ཞིང་སྤྲོ་སེམས་ཆེན་པོས་ཚད་མཐོའི་དགེ་རྒན་གསོ་སྐྱོང་
གནང་རྒྱུའི་འགན་འཁྲི་དང་དུ་བཞེས་ཏེ་སྔ་རྗེས་སུ་ཀྲུང་དབྱངས་མི་རིགས་སློབ་
ཆེན་དང་བོད་ལྗོངས་སློབ་ཆེན་སོགས་སུ་ལོ་ངོ་སུམ་ཅུ་ལྷག་ཙམ་རིང་སློབ་གྲྭའི་
དགེ་རྒན་གྱི་ ཕྱག་ལས་གནང་ཞིང་རྒྱལ་ ཁབ་ཕྱི་ནང་གི་ བོད་རིག་པར་ཞིབ་
འཇུག་བྱེད་མཁན་གྱི་ཆེད་ལས་མི་སྣ་སོགས་ལ་ནང་དོན་རིག་པ་དང་། ཚད་མ་
རིག་པ། ཆོས་འབྱུང་ཁག རྩོམ་རིག ཏུན་ཧོང་གི་གཏེར་ཡིག ལོ་རྒྱུས་རིག་
པ། སྙན་ངག་དང་སུམ་རྟགས། གྲུབ་མཐའ། སྒྲ་རིག་པ། དཀར་ཆག་རིག་
པ། སློབ་གསོའི་རིག་པ་སོགས་བུམ་པ་གང་བྱོའི་ཚུལ་དུ་སློབ་ཁྲིད་མཛད་པ་མ་
ཟད། སློབ་ཁྲིད་གནང་སྐབས་ཀྱང་རྩོད་སྒྲུབ་དངོས་གཙོ་རིང་ལུགས་དང་ལོ་
རྒྱུས་དངོས་གཙོ་རིང་ལུགས་ཀྱི་ལྟ་བ་དང་བྱེད་ཐབས་བེད་སྤྱད་དེ་ལག་ལེན་
དངོས་ནང་དངོས་ཐོག་བདེན་འཚོལ་གྱི་བྱེད་ཕྱོགས་རྒྱུན་འཁྱོངས་གནང་ཐོག་
བོད་ཀྱི་རིག་པའི་གནད་རྣམས་ལ་དོན་དངོས་དང་མཐུན་པའི་དབྱེ་ཞིབ་དང་
གདེང་འཇོག་བྱ་རྒྱུར་མིག་དཔེ་བཟང་པོ་བསྟན་གནང་བ་མ་ཟད་དེའི་ཕྱོགས་ཀྱི་
ཤེས་ལྡན་མི་སྣ་འབོར་ཆེན་ཞིག་གསོ་སྐྱོང་གནང་ཡོད་ལ་གྲུབ་འབྲས་ཀྱང་
གཟེངས་སུ་ཐོན་པ་ཞིག་ཐོབ་ཡོད། རྗེ་རིན་པོ་ཆེ་ཉིད་ཀྱིས་ “ སློབ་གསོ་ནི་
དམིགས་ཡུལ་ངེས་ཅན་ཞིག་གི་དགོས་མཁོ་དང་མཐུན་པར་སློབ་གསོ་བྱ་ཡུལ་
གྱི་མི་རྣམས་ཀུན་སྤྱོད་དང༌། ཤེས་རིག གཟུགས་པོ་བཅས་ཀྱི་ཐད་ཡར་རྒྱས་
འགྲོ་ཐུབ་ངེས་ཀྱི་འཆར་གཞི་ཡོད་པའི་འགུལ་བསྐྱོད་ཅིག་དང་སྤྱི་ཚོགས་ངེས་
ཅན་ཞིག་གི་ཆབ་སྲིད་དང་དཔལ་འབྱོར་ལམ་ལུགས་ཀྱིས་ཁ་ལོ་བསྒྱུར་གྱི་ཡོད་
592



པ་མ་ཟད། སྤྱི་ཚོགས་དེའི་ཐོན་སྐྱེད་ནུས་ཤུགས་དང་ཐོན་སྐྱེད་འབྲེལ་བའི་
རྣམ་པ་མཚོན་པ་དང་སླར་ཡང་ཐོན་སྐྱེད་ནུས་ཤུགས་དང་ཐོན་སྐྱེད་གོང་དུ་
འཕེལ་བར་སྐུལ་འདེད་བྱེད་ཀྱི་ཡོད་པ། རིག་གནས་དང་ཚན་རིག་ལག་རྩལ་གྱི་
ཆུ་ཚད་ཡོད་པའི་མི་ནི་སྤྱི་ཚོགས་ཀྱི་དཔལ་འབྱོར་དང་ཆབ་སྲིད་རིག་གནས་
བཅས་ཀྱི་འཚོ་བའི་ནང་གི་གཙོ་ཤུགས་ཡིན་ལ་དེ་འདྲའི་ནུས་པ་དང་འཇོན་
ཐང་ཡོད་པའི་མི་ནི་གོ་རིམ་ཡོད་པའི་སློབ་གསོ་ཐོབ་པ་བརྒྱུད་ནས་ཡོང་དགོས་
པ་བཅས་ཡིན་”ཞེས་དང༌། “ སློབ་གསོ་བྱ་ཡུལ་གྱི་མི་རྣམས་ཀུན་སྤྱོད་ལེགས་
པ་དང་ཤེས་ཡོན་ལྡན་པའི་སློབ་གསོ་བྱེད་དགོས་ན་སློབ་གསོའི་བྱ་ ཐབས་ལ་
མཁས་པའི་དགེ་རྒན་དགོས་ཤིང་དགེ་རྒན་དེ་ཡང་དཔེ་ཐོག་ཏུ་འཁོད་པའི་ཚིག་
དོན་རྣམས་སློབ་མར་འཆད་ཤེས་པ་ཙམ་གྱི་མི་འགྲིག་པར་སློབ་་གསོའི་རིགས་
པའི་གཞུང་ལུགས་ཆ་ཚང་ཞིང་གོ་ རིམ་ ཡོད་ པ་ ཞིག་ གིས་མཛུབ་སྟོན་ཡོད་
དགོས” ཞེས་དང་། སློབ་གསོའི་ཁ་ཕྱོགས་ཐད་ལ་ཡང་“ རང་ལྗོངས་ཀྱི་ཚན་
རིག་དང་སློབ་གསོའི་རིག་གནས་སློབ་གསོ་གོང་འཕེལ་གཏོང་དགོས་ན་གསུམ་
ལ་ཁ་ཕྱོགས་པའི་མཛད་ཕྱོགས་ཡང་དག་པ་དེ་དང་བོད་ཀྱི་དངོས་ཡོད་གནས་
ཚུལ་དང་སློབ་གསོ་འཕེལ་རྒྱས་ཀྱི་ཆོས་ཉིད་བཅས་ཟུང་དུ་འབྲེལ་བའི་སྒོ་ནས་
ལེགས་བཅོས་དང་ཁྱབ་གདལ་གོང་མཐོར་གཏོང་བ་བཅས་བྱེད་དགོས་” ཞེས་
གསུངས་ཡོད་ པ་ དེ་ ནི་ རང་ རེའི་ སློབ་ གསོ་ བཅོས་ བསྒྱུར་ དང་ སློབ་ གསོའི་
དམིགས་ཡུལ་མངོན་དུ་འགྱུར་བར་བྱེད་པའི་སློབ་སྟོན་གྱི་བསམ་བློ་ཞིག་ཡིན་
ལ། སྐུ་ཉིད་ཀྱིས་ཐོག་མཐའ་བར་གསུམ་དུ་སློབ་ཁྲིད་གནང་བའི་བརྒྱུད་རིམ་
ཡོད་ཚད་ནང་དུ་ལྟ་ཚུལ་འདིར་གཞིགས་ནས་སློབ་ཁྲིད་མཛད་ཡོད་ལ་ད་དུང་
དགེ་རྒན་རྣམས་ཀྱི་མཐོང་རྒྱ་ཆེ་རུ་གཏོང་ཕྱིར་གནའ་རབས་དང་དེང་རབས་
དང་རང་རྒྱལ་དང་ཕྱི་རྒྱལ་བཅས་ཀྱི་སློབ་གསོའི་ཐབས་ཤེས་ཕན་ཚུན་བསྡུར་
བའི་སྒོ་ནས་དབྱེ་ཞིབ་དང༌། གནའ་བཟང་དེང་སྤྱོད་དང་སྙིགས་དོར་བཅུད་
593



ལེན། སྔར་དྲན་དེང་བསྡུར་དང་ཉམས་མྱོང་ཕྱོགས་བསྡོམས་བཅས་གནང་སྟེ་
ཏང་གི་སློབ་གསོའི་ལམ་ཕྱོགས་དང་བོད་ཀྱི་དངོས་ཡོད་གནས་ཚུལ་ཟུང་འབྲེལ་
གྱིས་སློབ་ཁྲིད་གནང་གི་ཡོད་པ་མ་ཟད། ལྷག་པར་དུ་སློབ་ཁྲིད་ཀྱི་བྱ་ཐབས་
ཐད་བློ་སྒོ་འབྱེད་པའི་བྱ་ཐབས་གཙོ་བོར་སྤྱད་ནས་སློབ་མ་རྣམས་ཀྱིས་རང་སྐྱ་
འཕེར་བའི་སྒོ་ནས་གནད་དོན་རྟོགས་ཐུབ་པ་དང་གནད་དོན་ཐག་གཅོད་བྱེད་
ཐུབ་པ་ཡིན་མིན་ལ་བརྡར་ཤ་གཅོད་ཐུབ་པའི་དམིགས་ཡུལ་འགྲུབ་ཕྱིར་སློབ་
ཁྲིད་ཀྱི་ནང་དོན་རགས་པ་ནས་ཟབ་པ་དང་། ཉེ་བ་ནས་རིང་བ། ཚོར་སྣང་
ནས་རྗེས་དཔག་དང་། བྱེ་བྲག་ནས་སྤྱིའི་རང་བཞིན་དུ་གོང་འཕེལ་འགྲོ་ཐུབ་
པའི་སློབ་གསོ་རིག་པའི་ཆོས་ཉིད་དང་སེམས་ཁམས་རིག་པའི་ཆོས་ཉིད་གཞིར་
བཟུང་ནས་སློབ་ཁྲིད་གནང་གི་ཡོད། །
དུང་དཀར་ རིན་ པོ་ ཆེ་ ནི་ དགོན་པའི་སྲོལ་ རྒྱུན་ གྱི་ སློབ་ གསོའི་ ལམ་
ལུགས་འོག་ནས་གསོ་སྐྱོང་བྱུང་བའི་ལྷ་རམས་དགེ་བཤེས་ཤིག་ཡིན་ཡང་ཁེངས་
དྲེགས་དང་སྤོབས་པ་སོགས་གང་ཡང་མེད་པར་དེང་རབས་ཀྱི་སློབ་ཁྲིད་བྱེད་
སྟངས་ཀྱི་ཤེས་ཡོན་དང་རིགས་པའི་གཞུང་ལུགས་གསར་པ་རྣམས་ལ་སེམས་
ཆུང་གི་སྒོ་ནས་སློབ་སྦྱོང་གནང་གི་ཡོད་ལ། ལྷག་པར་དུ་ཁོང་ནི་རྙེད་དང་
བཀུར་བསྟི་སོགས་འཇིག་རྟེན་ཆོས་བརྒྱད་ཀྱི་དྲི་མ་རིང་དུ་སྤངས་ཤིང་འཚོ་བར་
འདོད་པ་ཆུང་ལ་ཆོག་ཤེས་དང་ལྡན་པ་དང་རིས་མེད་ཀྱི་ཐུགས་རྗེ་ཀུན་ལ་ཁྱབ་
ཅིང་གདུལ་བྱ་རྣམས་ཀྱི་རེ་བ་ཡོངས་སུ་སྐོང་ཐུབ་པ་གནང་མཁན་ཞིག་ཡིན། །
སློབ་མ་རྣམས་ཀྱིས་རིན་པོ་ཆེའི་སློབ་ཁྲིད་ལ་དགའ་སྣང་ཤིན་ཏུ་ཆེན་པོ་
བྱེད་པ་དེ་ཡང་དམ་པ་ཉིད་སྐུ་ཡོན་ཆེ་བས་སློབ་ཁྲིད་གནང་ཚད་ཁུངས་བཙན་
ཞིང་རྒྱུ་མཚན་ཡོད་པ་ཁོ་ན་ཙམ་གྱིས་མ་ཡིན་པར་སློབ་ཁྲིད་གནང་སྟངས་ཐད་
ལ་གྲོས་བསྡུར་བྱ་ཐབས་དང༌། བགྲོ་གླེང༌། ཚིག་དོན་ངེས་པའི་སྒྲུབ་བྱེད།
ཡིད་ཆེས་པའི་གཏམ་རྒྱུད་དང་ལུང་གོ་བདེ་བའི་དཔེ། བློ་སྒོ་འབྱེད་བྱེད་ཀྱི་
594



དོགས་སློང་གི་བྱ་ཐབས་སོགས་ལ་བརྟེན་ནས་སློབ་ཁང་ནང་འཁྲུག་ཆ་དོད་ཅིང་
སློབ་མ་རྣམས་སེམས་ཤུགས་ཀྱིས་ཁེངས་པ་ཞིག་ཡོང་ཐུབ་ཀྱི་ཡོད་པས་ཡིན་ལ།
ཁོང་གིས་བོད་ཀྱི་སློབ་གསོའི་འཐབ་ཕྱོགས་ཐོག་ཏུ་ཚད་ལྡན་གྱི་དགེ་རྒན་འབོར་
ཆེན་གསོ་སྐྱོང་གནང་ཡོད་པ་མ་ཟད་བོད་རིག་པར་ཞིབ་འཇུག་བྱེད་མཁན་གྱི་
ཆེད་ལས་མི་སྣ་འབོར་ཆེན་ཞིག་ཀྱང་གསོ་སྐྱོང་གནང་ཡོད་པ་རེད། མར་ཁེ་
སིས་“ མི་རྣམས་ཀྱིས་རང་ཉིད་ཀྱི་ལོ་རྒྱུས་རང་གིས་གསར་སྐྲུན་བྱས་པ་ཞིག་
ཡིན་ནའང་དེ་རང་སྣང་གང་ཤར་དང་རང་ཉིད་ཀྱིས་གདམ་གསེས་བྱས་པའི་ཆ་
རྐྱེན་ཞིག་གི་འོག་ནས་གསར་སྐྲུན་བྱས་པ་ཞིག་གཏན་ནས་མ་ཡིན་པར་ཐད་
ཀར་འཕྲད་པའམ་ཐག་བཅད་ཟིན་པའམ་སྔ་མ་ལས་རྒྱུན་འཛིན་བྱས་ཡོང་བའི་
ཆ་རྐྱེན་ཞིག་གི་འོག་ནས་གསར་སྐྲུན་བྱས་པ་ཞིག་ཡིན་” ཞེས་གསུངས་ཡོད་ལ།
ལེ་ཉིན་གྱིས་“ མཛེས་སྡུག་ཅན་གྱི་གནའ་རབས་སྒྱུ་རྩལ་དེ་མུ་མཐུད་འཕེལ་
རྒྱས་གཏོང་བའི་གཞི་འཛིན་ས་བྱེད་དགོས་”(《ལེ་ཉིན་གྱིས་རྩོམ་རིག་དང་སྒྱུ་
རྩལ་སྐོར་གླེང་བ་》ཤོག་གྲངས911) ཞེས་གསུངས་ཡོད་པ་རེད། །
རིག་གནས་འཕེལ་རྒྱས་ཀྱི་གོ་རིམ་ནང་རྒྱུན་འཛིན་དང་གསར་གཏོད་
གཉིས་ནི་ཕན་ཚུན་རྟེན་དང་བརྟེན་པའི་ཚུལ་དུ་གནས་ཤིང་རྩོད་སྒྲུབ་གཅིག་
གྱུར་གྱི་འབྲེལ་བ་ཞིག་ཡིན་ལ་སྲོལ་རྒྱུན་ནི་གསར་གཏོད་ཀྱི་རྨང་གཞི་ཡིན་པ་
དང་སྲོལ་རྒྱུན་རྒྱུན་འཛིན་བྱེད་པའི་དམིགས་ཡུལ་ནི་གསར་གཏོད་དང་འཕེལ་
རྒྱས་གཏོང་རྒྱུ་དེ་ཡིན། ཕུལ་དུ་བྱུང་བའི་སྲོལ་རྒྱུན་རིག་གནས་ནི་རིག་གནས་
གསར་པ་འཕེལ་རྒྱས་ གཏོང་བའི་རྨང་ གཞི་ཞིག་ཡིན་རྐྱེན། ཐོག་མར་མི་
རིགས་རང་ཉིད་ཀྱི་རིག་གནས་སློབ་སྦྱོང་བྱས་ཏེ་དེ་ནང་བྱན་ཆུད་པར་བྱས་
ཐོག་དེའི་ལེགས་ཆ་དང་སྙིང་བཅུད་རྣམས་རྒྱུན་འཛིན་བྱེད་དགོས་པ་མ་ཟད།
ད་དུང་སྤྱི་ཚོགས་ཀྱི་འཕེལ་རྒྱས་དང་བསྟུན་ནས་ཐོན་དང་ཐོན་བཞིན་པའི་རིག་
གནས་གསར་པ་རྣམས་ཀྱང་སློབ་སྦྱོང་བྱེད་དགོས་པ་ནི་དུས་རབས་ཀྱི་རྗེས་སུ་
595



སྙེག་པར་བྱེད་པའི་ཆ་རྐྱེན་གལ་ཆེ་བ་ཞིག་ཡིན། རྗེ་བཙུན་དམ་པ་ཉིད་ནི་
དགོན་པའི་ལྷ་རམས་དགེ་བཤེས་ཤིག་ནས་མི་དམངས་ཀྱི་དགེ་རྒན་ཞིག་ཏུ་
གྱུར་པ་དང༌། བླ་སྤྲུལ་ཞིག་ནས་སློབ་གྲྭ་ཆེན་མོའི་དགེ་རྒན་ཆེན་མོ་ཞིག་ཏུ་གྱུར་
པའི་འགྱུར་བ་དེ་ནི་སྐུ་ཉིད་ཀྱིས་རྒྱུན་མི་ཆད་པར་སློབ་སྦྱོང་གནང་བའི་བརྒྱུད་
རིམ་ནང་དུ་གྲུབ་པ་ཞིག་ཡིན་ལ། སློབ་ཁྲིད་ཀྱི་ལག་ལེན་དངོས་ནང་དུ་འབད་
བརྩོན་ལྷོད་མེད་གནང་བའི་འབྲས་བུ་ཞིག་ཀྱང་ཡིན་པས་ང་ཚོ་མི་རབས་རྗེས་
མ་རྣམས་ཀྱིས་སློབ་སྦྱོང་བྱེད་པའི་མིག་དཔེ་བཟང་པོ་ཞིག་ཡིན། རྗེ་བཙུན་
དམ་པ་ཉིད་ཀྱིས་ལོ་ངོ་སུམ་ཅུ་ལྷག་ཙམ་རིང་རྒྱལ་ཁབ་ཕྱི་ནང་དུ་བོད་རིག་པའི་
ཆེད་ལས་ཀྱི་ཞིབ་འཇུག་པ་དང་ཚད་ལྡན་གྱི་དགེ་རྒན་འབོར་ཆེན་ཞིག་གསོ་
སྐྱོང་གནང་ཡོད་པ་མ་ཟད་བོད་ཀྱི་སློབ་གསོ་དང་རིག་ གནས་ ཀྱི་བྱ་གཞག་
ཉམས་པ་སོར་ཆུད་དང་མི་ཉམས་གོང་འཕེལ་གཏོང་རྒྱུའི་ཐད་ལེགས་སྐྱེས་ཤིན་
ཏུ་ཆེན་པོ་ཞིག་འབུལ་གནང་མཛད་ཡོད་དོ། །
གཉིས་པ། བོད་ཀྱི་ལོ་ རྒྱུས་ཐོག་གི་ རིག་ གནས་ཀྱི་སྟོང་
ཆ་ཇི་སྙེད་ཅིག་ཁ་སྐོང་གནང་སྟེ་འོད་སྟོང་འཕྲོ་བའི་མེས་རྒྱལ་
གྱི་རིག་ གནས་ བང་མཛོད་དེ་ བས་ བཀྲག་མདངས་རྒྱས་ པར་
མཛད་ཡོད་པ།
རྗེ་བཙུན་དམ་པ་ཉིད་ཀྱིས་འབད་པ་ལྷུར་བཞེས་དང་དུས་ཚོད་ཡོད་རྒུ་
བེད་སྤྱད་ནས་བོད་རིག་པར་ཞིབ་འཇུག་གནང་བ་དང་ཆབས་ཅིག་རྒྱ་ཡིག་གི་
བརྡ་གསར་རྙིང་ཐམས་ཅད་ལ་སྦྱང་བརྩོན་དང་། མར་ཁེ་སི་རིང་ལུགས་དང་
མའོ་ཙེ་ཏུང་ གི་ དགོངས་པ། ཏེང་ཞའོ་ཕིང་ གི་ རིགས་ པའི་ གཞུང་ལུགས་
སོགས་སློབ་སྦྱོང་མཛད་དེ་ལག་ལེན་དངོས་ཀྱི་ནང་རྩོད་སྒྲུབ་དངོས་གཙོ་རིང་
ལུགས་དང་ལོ་རྒྱུས་དངོས་གཙོ་རིང་ལུགས་ཀྱི་ལྟ་བ་དང་བྱེད་ཐབས་བེད་སྤྱད་
596



ནས་བོད་ཀྱི་རིག་གནས་དང་ལོ་རྒྱུས་ལ་ཞིབ་འཇུག་དང་དབྱེ་ཞིབ་གནང་སྟེ་
བོད་ཀྱི་རིག་གནས་ལ་ཚན་རིག་དང་མཐུན་པའི་སྒོ་ནས་གདེང་འཇོག་དང་རྒྱུན་
འཛིན་འཕེལ་རྒྱས་བཅས་གཏོང་རྒྱུའི་ཐད་གྲུབ་འབྲས་ཆེན་པོ་ཐོབ་ཡོད་ལ་འོད་
སྟོང་འཕྲོ་བའི་མེས་རྒྱལ་གྱི་རིག་གནས་བང་མཛོད་དེ་བས་བཀྲག་མདངས་རྒྱས་
པར་མཛད་ཡོད། དུས་རབས་ཉི་ཤུའི་ནང་སེམས་གཙོ་རིང་ལུགས་དང་དངོས་
གཙོ་རིང་ལུགས་ ཕྱོགས་ གཉིས་ ཀར་ནང་བྱན་ཆུད་ཅིང་འགྲན་ཟླ་བྲལ་བའི་
གངས་ཅན་མཁས་པའི་ཁྱུ་མཆོག་གཅིག་ཏུ་གྱུར་པའི་མཁས་དབང་འདི་འདྲ་བ་
ནི་སྔར་བྱུང་མྱོང་མེད་ལ་མ་འོངས་པར་ཡང་འབྱུང་དཀའ་བ་ལྟ་བུ་ཡིན། རྗེ་
བཙུན་དམ་པ་ཉིད་ཀྱིས་བོད་རིག་པའི་ཁྱབ་ཁོངས་ནང་གི་སྟོང་ཆ་ཇི་སྙེད་ཁ་
གསབ་གནང་བའི་དེབ་ཐེར་དང་དཔྱད་རྩོམ་ཤིན་ཏུ་མང་པོ་ཡོད་རུང་འདིར་དེ་
དག་གི་ནང་ནས་རེ་གཉིས་ལ་རང་བློས་གང་དཔོག་གིས་དཔྱད་པ་རགས་ཙམ་
བྱེད་པར་འདོད་པ་ལ་ གལ་སྲིད་ལོག་རྟོགས་དང་འགལ་འཁྲུལ་སོགས་ཀྱི་ཆ་
མཆིས་ན་དམ་པ་ཉིད་ལ་སྙིང་ཐག་པ་ནས་མཐོལ་བཤགས་འབུལ་བར་བྱེད་
དོ། །
1.《བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ་》ཞེས་པ་འདི་ནི་དམ་
པ་ཉིད་ཀྱི་གསུང་རྩོམ་ནང་ནས་རིན་ཐང་ཤིན་ཏུ་ཆེ་བའི་དེབ་ཐེར་ཞིག་ཡིན་པ་
མ་ཟད། བོད་རིག་པའི་ཁྱབ་ཁོངས་ནང་གི་སྟོང་ཆ་ཁ་སྐོང་མཛད་པ་ཞིག་ཀྱང་
ཡིན། དེ་སྔོན་བོད་ཀྱི་ཆོས་སྲིད་ཟུང་འབྲེལ་ལམ་ལུགས་སྐོར་ལ་རྩོད་ སྒྲུབ་
དངོས་གཙོ་རིང་ལུགས་དང་ལོ་རྒྱུས་དངོས་གཙོ་རིང་ལུགས་ཀྱི་ལྟ་ཚུལ་ ཐོག་
ནས་དྲང་བདེན་གྱིས་ དཔྱད་བརྗོད་བྱས་པ་ཞིག་ནི་ ཉིན་མོའི་སྐར་མ་དང་
མཚུངས་ཤིང་མི་མང་པོ་ཞིག་ལ་མཚོན་ན་གྲུབ་མཐའི་ཕྱོགས་ཞེན་ཆེ་བའི་དབང་
གིས་སེམས་ལ་བསམ་ཡང་བརྗོད་ཡོད་པའི་སྙིང་སྟོབས་མེད་པ་དང་ཡང་ན་
ཕྱོགས་མང་པོའི་ཐད་ནས་ཚོད་འཛིན་དང་བཀག་རྒྱ་ཇི་སྙེད་ཅིག་ཡོད་རྐྱེན་
597



གནད་དོན་འདིའི་ཐད་ཞིབ་འཇུག་བྱེད་མཁན་མེད་པར་སྟོང་ཆར་ལུས་ཡོད་པ་
རེད། འོན་ཀྱང་རྗེ་བཙུན་དམ་པ་ཉིད་ ཀྱིས་ དུས་ཡུན་རིང་པོའི་ནང་ཞིབ་
འཇུག་གནང་སྟེ་དངོས་སུ་འགྲེམས་སྤེལ་གནང་བའི་《བོད་ཀྱི་ཆོས་སྲིད་ཟུང་
འབྲེལ་སྐོར་བཤད་པ་》ཞེས་པའི་དེབ་ཐེར་འདིའི་ནང་དུ་བོད་ཀྱི་ལོ་རྒྱུས་འཕེལ་
རྒྱས་ཀྱི་དུས་སྐབས་རིམ་པའི་དཔལ་འབྱོར་གྱི་ལམ་ལུགས་དང༌། ཆབ་སྲིད།
ཆོས་ལུགས་བཅས་ལ་ཞིབ་འཇུག་གཏིང་ཟབ་གནང་སྟེ་ཆོས་སྲིད་ཟུང་འབྲེལ་གྱི་
ལམ་ལུགས་དེ་ཐོག་མར་ཇི་འདྲ་བྱས་ནས་བྱུང་བ་དང་རྗེས་སུ་འཕེལ་རྒྱས་འགྲོ་
བའི་གོ་རིམ་དང་མཐར་རྒྱུ་རྐྱེན་ཇི་འདྲ་ཞིག་ལ་བརྟེན་ནས་རྩ་མེད་དུ་སོང་བའི་
ལོ་རྒྱུས་ཀྱི་གནད་དོན་སྐོར་ལ་རྒྱས་བཤད་གཏིང་ཟབ་གནང་ཡོད།
དེབ་ཐེར་འདིའི་ནང་གི་རིག་གཞུང་གི་ལྟ་བ་དང་ཞིབ་འཇུག་གནང་
སྟངས་ཐད་ཐོག་མཐའ་བར་གསུམ་དུ་ལོ་རྒྱུས་དངོས་གཙོ་རིང་ལུགས་དང་རྩོད་
སྒྲུབ་དངོས་གཙོ་རིང་ལུགས་མཐའ་སྐྱོང་གནང་ནས་བོད་དུ་ཆོས་སྲིད་ཟུང་
འབྲེལ་གྱི་ལམ་ལུགས་མ་བྱུང་གོང་གི་ཆོས་སྲིད་ཐ་དད་དུ་གནས་པའི་དུས་
སྐབས་ཀྱི་གནས་ཚུལ་དང༌། ཆོས་ལུགས་ཕན་ཚུན་དབར་གྱི་འཐབ་རྩོད་དང་
བོན་པོའི་ཆོས་ལུགས་དང་སྐབས་དེའི་སྤྱི་ཚོགས་ཀྱི་གནས་ཚུལ་དང་བོད་ལ་
སངས་རྒྱས་ཆོས་ལུགས་ཐོག་མར་དར་སྐབས་ཀྱི་དཔལ་འབྱོར་དང་ཆབ་སྲིད་ཀྱི་
གནས་ཚུལ། དེ་བཞིན་སངས་རྒྱས་ཆོས་ལུགས་དང་བོན་པོའི་ཆོས་ལུགས་
དབར་གྱི་འཐབ་རྩོད། སངས་རྒྱས་ཆོས་ལུགས་ཀྱི་ཆོས་བྱེད་དགེ་འདུན་པ་
རྣམས་བྲན་གཡོག་བདག་པོ་ནས་རིམ་བཞིན་མཆོད་གཞིས་ཡོད་པའི་གྲལ་རིམ་
དུ་འགྱུར་ཚུལ་སྐོར་དང་བོད་དུ་ཆོས་སྲིད་ཟུང་འབྲེལ་འགོ་ཚུགས་པ་དང་ཆོས་
ལུགས་གྲུབ་མཐའ་ཁག་གི་མཐོ་རིམ་མི་སྣས་ཆོས་ལུགས་བེད་སྤྱད་ནས་ཕན་
ཚུན་སྲིད་དབང་འཕྲོག་རེས་བྱེད་པའི་འཐབ་རྩོད་ཀྱི་སྐོར་སོགས་ལ་དབྱེ་ཞིབ་
གཏིང་ཟབ་གནང་ཡོད་པ་རེད། རྗེ་ཉིད་ཀྱིས་ “ ཆོས་ལུགས་གྲུབ་མཐའ་ཁག་
598



གི་མཐོ་རིམ་མི་སྣ་ཉུང་ཤས་ཤིག་གིས་དུས་སྐབས་དེར་སྟོབས་ཤུགས་ཆེ་བའི་
ཆབ་སྲིད་ཀྱི་སྟོབས་ཤུགས་ལ་རྒྱབ་བརྟེན་བཅོལ་བ་དང་ཁག་གཅིག་གིས་རང་
ཉིད་ཀྱིས་དངོས་སུ་སྲིད་དབང་བཟུང་བ་བཅས་བྱ་ཐབས་མི་འདྲ་བ་གཉིས་ལ་
བརྟེན་ནས་རང་ཉིད་ཀྱི་ཆོས་ལུགས་ཀྱི་སྟོབས་ཤུགས་དང་དཔལ་འབྱོར་ གྱི་
དམིགས་བསལ་དབང་ཆའི་གོ་གནས་སྲུང་ཐབས་མི་བྱེད་ཀ་མེད་ཡིན་པ་དེ་ནི་
བོད་ལ་ཆོས་སྲིད་ཟུང་འབྲེལ་གྱི་ལམ་ལུགས་འབྱུང་བའི་གྲལ་རིམ་གྱི་འབྱུང་རྩ་
ཡིན་” ཞེས་དང༌། “ ཆོས་ལུགས་ཀྱི་མཐོ་རིམ་མི་སྣ་ཁག་གཅིག་གིས་སྲིད་
དབང་བཟུང་འགོ་ཚུགས་པ་དང་པོ་ནི་ས་སྐྱའི་ཆོས་ལུགས་ཀྱི་ཕྱོགས་ཁག་ཡིན་
པ་དང་། དེ་རྗེས་ཕག་གྲུ་བཀའ་བརྒྱུད་ཕྱོགས་ཁག དེ་རྗེས་ཀརྨ་བཀའ་བརྒྱུད་
ཕྱོགས་ཁག མཐའ་འཇུག་དགེ་ལུགས་ཕྱོགས་ཁག་བཅས་ཀྱིས་རིམ་བཞིན་
བོད་ས་གནས་ཀྱི་སྲིད་དབང་བཟུང་ཞིང་དུས་སྐབས་དེ་དག་གི་རིང་ལ་ཆོས་
ལུགས་ཚོགས་པ་ཁག་བར་མཆོད་གཞིས་མི་སེར་འཕྲོག་རེས་ཀྱི་འཐབ་རྩོད་ནི་
འགལ་བ་གཙོ་བོའི་གོ་གནས་བཟུང་ཡོད་པ་དང་། ཆོས་ལུགས་ཁག་བར་གྱི་ལྟ་
བ་མི་མཐུན་པའི་འཐབ་རྩོད་ནི་འགལ་བ་ཕལ་པའི་གནས་སུ་བསྡད་ཡོད་” ཅེས་
དུས་སྐབས་དེའི་རིང་གི་སྤྱི་ཚོགས་ཀྱི་འགལ་བ་གཙོ་བོའི་འབྱུང་རྩ་ནི་མཆོད་
གཞིས་མི་སེར་འཕྲོག་རེས་བྱེད་པའི་འཐབ་རྩོད་དེ་ཡིན་པ་དང་། གྲུབ་མཐའི་
ལྟ་བ་ནི་སྤྱིར་བཏང་གི་འགལ་བ་ཕལ་པ་ཡིན་ཞེས་གསལ་བཤད་གནང་བ་ནི་
རྣག་ཐོག་གཙག་འཁེལ་གྱི་ཐོག་ནས་དུས་སྐབས་དེའི་སྤྱི་ཚོགས་ཀྱི་ནད་གཞི་
གཙོ་བོ་དེ་གསལ་སྟོན་གནང་བ་ཞིག་རེད། སྐབས་དེར་སྤྱི་ཚོགས་ཀྱི་འཐབ་
རྩོད་རྣོ་ངར་ཆེ་བ་དང་། མང་ཚོགས་ཀྱི་འཚོ་བ་ཉམས་ཐག་གི་གནས་སུ་ལྷུངས་
བ། གདུག་རྩུབ་ཀྱི་དབང་ཤུགས་ངན་པས་རང་ཉིད་ལ་ཡོད་པའི་སྲིད་དབང་གི་
སྟོབས་ཤུགས་དང་དཔལ་འབྱོར་གྱི་སྟོབས་ཤུགས་བེད་སྤྱད་དེ་ཆོས་ལུགས་ཀྱི་
གྲུབ་མཐའ་གཞན་ལ་སྡང་ཟུག་དང་གཉའ་གནོན་བྱེད་པ་སོགས་ཀྱི་འབྱུང་རྐྱེན་
599



ཡོད་ཚད་ནི་མཆོད་གཞིས་མི་སེར་འཕྲོག་རེས་དང་རང་ཉིད་ཀྱི་ཁེ་ཕན་སྲུང་སྐྱོབ་
བྱ་རྒྱུ་དེ་རྩ་བའི་དམིགས་ཡུལ་དུ་བཟུང་བ་ཞིག་རེད། །
དེབ་ཐེར་འདིར་བསམ་གྱིས་མི་ཁྱབ་པའི་ཁྱད་ཆོས་གང་མང་ལྡན་ཡོད་
པ་རང་ཉིད་ཀྱི་རྨོངས་ཚོད་ཙམ་གླེང་ན། དེབ་ཐེར་འདི་ལྟ་བ་ཁ་གསལ་ཞིང་རྒྱུ་
མཚན་ཁུངས་བཙན་པ་དང་དཔྱད་གཞི་ཕུན་སུམ་ཚོགས་པ། གྲུབ་མཐའི་
ཕྱོགས་ཞེན་ཡེ་ནས་མེད་པའི་དངོས་ཐོག་བདེན་འཚོལ་དང་ཚན་རིག་དང་
མཐུན་པར་དུས་སྐབས་དེའི་ལོ་རྒྱུས་དངོས་རྩོམ་འབྲི་མཛད་པ་ཞིག་ཡིན་ལ་
གཟིགས་ཚུལ་ཁྱད་དུ་འཕགས་པ་སོགས་གང་གི་ཆ་ནས་ཀྱང་རྩོད་གླེང་བྱ་ཐབས་
བྲལ་བའི་རིག་གཞུང་གི་གནས་བབས་བཟུང་ཡོད། ད་དུང་རྒྱ་ཡིག་གཟིགས་
མ་ཐུབ་པའི་བློ་མཐུན་ཚོར་ཐུགས་ཕན་གསོས་པོ་ཡོང་ཆེད་རྒྱ་བོད་དང་འབྲེལ་
བའི་ལོ་རྒྱུས་གནད་བསྡུས་སྐབས་དང་སྦྱར་ནས་བཀོད་ཡོད་པ་དཔེར་ན། 《ལོ་
རྒྱུས་ཀྱི་དོགས་གཅོད་སྣ་ཚོགས་》ཞེས་པའི་ནང་དུ་མི་ཉག་རྒྱལ་རབས་ཀྱི་ལོ་
རྒྱུས་གནད་བསྡུས་དང༌། ཏཱ་མིང་རྒྱལ་རབས་ཀྱི་ལོ་རྒྱུས་གནད་བསྡུས། དེ་
བཞིན་ཕག་གྲུའི་སྲིད་འཛིན་ལོ་རྒྱུས་གནད་བསྡུས་སོགས་བཀོད་དེ་སྔོན་བྱོན་
མཁས་དབང་དང་དེང་རབས་མཁས་པ་མི་ཉུང་བ་ཞིག་གི་ཞིབ་འཇུག་གི་གྲུབ་
འབྲས་ནང་ཐོན་པའི་ནོར་འཁྲུལ་རྣམས་ཡོ་བསྲང་གིས་མི་རྣམས་ལ་མིག་ཕྱེ་བ་
ལྟ་བུའི་ཕན་འབྲས་བཟང་པོ་ཞིག་ཐོན་ཡོད་པ་རེད། །
2. 《དུང་དཀར་ཚིག་མཛོད་ཆེན་མོ་》ནི་རྗེ་བཙུན་དམ་པ་ཉིད་ཀྱིས་ལོ་
མང་རིང་ཐུགས་ནུས་ཡོད་རྒུ་དང་སྐུ་ངལ་ཁྱད་བསད་ཀྱིས་ཞིབ་འཇུག་དང་མིང་
ཚིག་འཚོལ་བསྡུ་སོགས་ཀྱི་ཕྱག་ལས་གནང་སྟེ་རྩོམ་འབྲི་མཛད་པའི་འབྲས་བུ་
ཞིག་ཡིན་ལ། དེ་ནི་ད་ཕན་བྱུང་མྱོང་མེད་པའི་བོད་རིག་པའི་ ཤེས་བྱ་ཀུན་
འདུས་ཀྱི་ཚིག་མཛོད་ཆེན་མོ་ཞིག་རེད། སྔོན་ལ་《དུང་དཀར་ཚིག་མཛོད་ཆེན་
མོའི་》ནང་དོན་རགས་ཙམ་མཚམས་སྦྱོར་ཞུས་ན་འདི་ལྟ་སྟེ། ཚིག་མཛོད་
600



ཆེན་མོའི་ནང་དུ་བོད་རིག་པའི་ཁྱབ་ཁོངས་ཀྱི་གཙོ་བོའི་གནད་དོན་དང་འབྲེལ་
བའི་ཐ་སྙད་སྤྱིར་ཆ་ཚང་བར་བསྡུ་རུབ་དང་ཚིག་འགྲེལ་མཛད་ཡོད་ཅིང་། དེའི་
ནང་བོད་གནའ་རབས་ཀྱི་ལོ་རྒྱུས་ཐོག་བྱུང་བའི་གྲགས་ཅན་མི་སྣ་དང་ལོ་རྒྱུས་
ཀྱི་དོན་རྐྱེན། མེས་རྒྱལ་ནང་ཁུལ་ གྱི་རྒྱལ་རབས། བོད་ཀྱི་ས་གནས་སྲིད་
གཞུང་གི་སྒྲིག་གཞི། གཞུང་ཡིག་ནང་གི་རྒྱུན་སྤྱོད་ཐ་སྙད། གནའ་རབས་ཀྱི་
རིག་དངོས་དང་དགོན་སྡེ་ཁག་ངོ་སྤྲོད། ཡུལ་སྲོལ་གོམས་གཤིས་དང་ཆོས་
ལུགས་ཀྱི་མིང་ཚིག རིག་གནས་ཆེ་ཆུང་བཅུ་དང་འབྲེལ་ཡོད་ཀྱི་རྒྱུན་སྤྱོད་ཐ་
སྙད། ཆོས་ཀྱི་རྣམ་གྲངས། རིག་གནས་ཀྱི་རྨང་གཞིའི་ཤེས་བྱའི་སྐོར། ས་
མིང་དང་བོད་གནའ་རབས་ཀྱི་ཁྲིམས་ལུགས་སོགས་ཀྱི་ཐ་སྙད་མིང་ཚིག་ཆིག་ཁྲི་
བཞི་སྟོང་ལྷག་ཙམ་བསྡུས་ཡོད་པར་ཚིག་འགྲེལ་དང་བཅས་ཚིག་མཛོད་འདིར་
ཁྱོན་བསྡོམས་ཡིག་འབྲུ་ཁྲི་ཉིས་བརྒྱ་བརྒྱད་ཅུ་ལྷག་ཙམ་ཡོད་པ་མ་ཟད། རྒྱ་
ཡིག་མཁྱེན་མཁན་གཟིགས་པ་པོ་རྣམས་ཀྱིས་རྒྱ་ཡིག་གི་ཐོག་ནས་དཔྱད་གཞི་
གཟིགས་རྒྱུར་ཕན་ཐོགས་ཡོང་ཆེད་ནང་སའི་ས་མིང་དང༌། མིའི་མིང་། ལོ་
རྒྱུས་དོན་རྐྱེན་སོགས་ཀྱི་མིང་ཚིག་མཐར་གུག་རྟགས་ནང་རྒྱ་ཡིག་བཀོད་ཡོད་པ་
དང་། ལྷག་པར་དུ་རྩོད་གཞི་ཅུང་ཆེ་བ་དང་ཞིབ་འཇུག་གི་གྲུབ་འབྲས་ཅུང་
ལེགས་པའི་ཉེ་ལམ་པར་དུ་བསྐྲུན་པའི་དེབ་ཐེར་དང་དཔྱད་རྩོམ་ཁག་ངོ་སྤྲོད་
གནང་ནས་ཀློག་པ་པོས་ཞིབ་ཕྲ་ལྟ་ཀློག་བྱ་རྒྱུར་དཔྱད་གཞི་གང་མང་མཚམས་
སྦྱོར་གནང་ཡོད་པ་དཔེར་ན། སློབ་མ་ཤེས་དམན་བདག་ལྟ་བུས་བྲིས་པའི་
《གླིང་གེ་སར་རྒྱལ་པོའི་སྒྲུང་ནང་གི་གནད་དོན་འགའ་ཞིག་གླེང་བ་》ཞེས་པའི་
དཔྱད་རྩོམ་དེ་ཚིག་མཛོད་ཀྱི་ཤོག་གྲངས72ནང་དུ་《གླིང་གེ་སར་རྒྱལ་པོའི་
སྒྲུང་》གི་གནད་དོན་བརྗོད་སྐབས་ངོ་སྤྲོད་གནང་འདུག་པས། རྗེ་བཙུན་དམ་
པ་ཉིད་ཀྱིས་བོད་རིག་པའི་ཁྱབ་ཁོངས་ནང་གི་གནད་དོན་ཡོད་ཚད་ལ་དོ་སྣང་
དང་ཞིབ་འཇུག་གནང་གི་ཡོད་པ་གསལ་བཤད་བྱེད་ཐུབ། ཚིག་མཛོད་ཀྱི་ནང་
601



དུ་དེ་སྔོན་གྱི་མཁས་པ་མང་པོའི་ལྟ་ཚུལ་ལ་དཔྱད་ཞིབ་གནང་བ་དང་ཆབས་
ཅིག་ཉེ་ལམ་བྱུང་བའི་མཁས་པ་ཁག་གཅིག་གི་གྲུབ་འབྲས་ཀྱང་ངོ་སྤྲོད་གནང་
སྟེ་གནའ་དེང་ཟུང་འབྲེལ་གྱི་ཐོག་ནས་འགྲེལ་བཤད་དང་བསྡུར་ཞིབ་གནང་
ཡོད་རྐྱེན་གཟིགས་པ་པོ་རྣམས་ཀྱིས་དུས་ཚོད་ཐུང་ངུའི་ནང་དུ་གནའ་དེང་གི་
མཁས་པ་མང་པོའི་ཞིབ་འཇུག་གི་གྲུབ་འབྲས་ ཤེས་རྟོགས་དང་དཔྱད་གཞི་
འཚོལ་ཞིབ་བྱ་རྒྱུར་ཕན་ནུས་ཆེན་པོ་ཐོན་ཡོད་ལ། དེ་མིན་ལོ་ཚིགས་དྭངས་
ཤེལ་མེ་ལོང་ནང་སྐུ་ཚེ་གང་པོའི་རིང་གི་ཞིབ་འཇུག་དང་གསོག་འཇོག་གི་གྲུབ་
འབྲས་རྣམས་བཀོད་ཡོད་ པ་མ་ཟད། ལོ་ཚིགས་ཀྱི་མཇུག་ཏུ་《 ས་ ཁམས་
ཆགས་ཚུལ་གྱི་ལོ་རབས་རེའུ་མིག་》དང་《 ཚེ་སྲོག་འཕེལ་འགྱུར་གྱི་དུས་རིམ་
དང་ལོ་གྲངས་》སོགས་ཀྱང་བཀོད་ཡོད་པ་རེད། 《དུང་དཀར་ཚིག་མཛོད་
ཆེན་མོ་》ནི་དམ་པ་གང་དེའི་སྐུ་ཚེ་ཧྲིལ་པོའི་རིང་གི་དཔྱད་ཞིབ་ཀྱི་སྙིང་བཅུད་
བསྡུས་པའི་འབྲས་བུ་ཞིག་ཡིན་རྐྱེན་དུང་དཀར་ཚིག་མཛོད་ཆེན་མོ་ནི་བོད་རིག་
པའི་སྐོར་ གྱི་མིང་ཚིག་ཆ་ ཚང་ ཤོས་ དང༌། འགྲེལ་བཤད་རྒྱས་ ཤོས། རིག་
གཞུང་གི་ཁུངས་བཙན་ཤོས། དཔྱད་གཞི་ཕུན་སུམ་ཚོགས་ ཤོས། གོ་བདེ་
ཤོས། ཁ་གསལ་ཤོས། ནང་དོན་རྒྱས་བསྡུས་འཚམས་ཤོས། དབྱེ་ ཐབས་
ཚན་རིག་དང་མཐུན་ཤོས། ཤེས་བྱའི་ཁྱབ་ཁོངས་རྒྱ་ཆེ་ཤོས། དཔྱད་པ་ཞིབ་
ཚགས་ཤོས། ནང་དོན་ཕུན་སུམ་ཚོགས་ཤོས། བེད་སྤྱོད་གཏོང་བདེ་ཤོས།
ནང་དོན་འཚལ་བདེ་ཤོས། གནའ་དེང་གི་ལྟ་ཚུལ་ཟུང་དུ་འབྲེལ་ཤོས། བོད་
རིག་པའི་ཤེས་བྱའི་གནད་ལ་འཇུག་མཁན་གྱི་གོ་ཆོད་ཤོས་བཅས་ཀྱི་བོད་རིག་
པའི་ཤེས་བྱ་ཀུན་འདུས་ཀྱི་ཚིག་མཛོད་ཅིག་ཡིན་པས། བོད་ཀྱི་རིག་གནས་
སློབ་སྦྱོང་དང་ཞིབ་འཇུག་གནང་མཁན་ཚོར་ རིག་པའི་མཁའ་ལམ་དུ་ནམ་
འཕང་གཅོད་རྒྱུར་གཤོག་རྩལ་གསར་པ་ཞིག་སྦྱིན་གནང་བ་དང་།་ལྷག་པར་དུ་
སློབ་གྲྭ་ཁག་གི་དགེ་རྒན་རྣམས་ལ་ནི་བློ་གྲོས་ཀྱི་མིག་གསར་པ་ཞིག་བསྩལ་བ་ལྟ་
602



བུའི་ཕན་ནུས་ཤིན་ཏུ་ཆེན་པོ་ཐོན་ཡོད་པས་ཚིག་མཛོད་འདི་ནི་བོད་རིག་པར་
ཞིབ་འཇུག་བྱེད་མཁན་རྣམས་ཀྱི་མེད་དུ་མི་རུང་བའི་རིན་བྲལ་གྱི་ནོར་བུ་ལྟ་བུ་
ཞིག་ཏུ་གྱུར་ཡོད་དོ། ། །
དེ་མིན་《བོད་ཀྱི་དཀར་ཆག་རིག་པ་》དང་《གྲུབ་མཐའི་སྐོར་གྱི་རྣམ་
བཤད་》ལ་སོགས་པའི་གསུང་རྩོམ་ཇི་སྙེད་ཅིག་ཡོད་པ་དེ་དག་ཀྱང་བོད་རིག་
པའི་ཁྱབ་ཁོངས་སུ་ནམ་ཡང་འོད་ཟེར་ལྷམ་མེར་འཕྲོ་བའི་ནོར་བུ་ཤ་སྟག་ཡིན་
ན་ང་ཚོས་མུ་མཐུད་སློབ་སྦྱོང་དང་དེ་དག་གི་རིན་ཐང་ལ་ཞིབ་འཇུག་དང་
གདེང་འཇོག་བྱེད་དགོས་པ་ཞིག་ཡིན། དཔྱད་རྩོམ་འདིའི་ནང་དུ་རྗེ་བཙུན་
རིན་པོ་ཆེའི་གསུང་རྩོམ་ནང་ནས་དེབ་ཐེར་རེ་གཉིས་ཙམ་མཚམས་སྦྱོར་དང་
དེའི་རིན་ཐང་ལ་དཔྱད་པ་ཕྲན་བུ་བྱས་པ་འདི་ནི་སྔོན་འགྲོའམ་ཐོག་མའི་ཚུལ་
དུ་བྲིས་པ་ཞིག་ཡིན་ལ། སླད་མུ་མཐུད་དུང་དཀར་རིན་པོ་ཆེའི་གསུང་རྩོམ་
གཞན་རྣམས་ལའང་དེའི་རིག་གཞུང་གི་རིན་ཐང་དང་གནས་བབས་སོགས་ལ་
ཞིབ་འཇུག་བྱེད་རྩིས་ཡོད། དེ་མིན་གོ་སྐབས་འདི་དང་བསྟུན་ནས་ཁོ་བོའི་
བསམ་ཚུལ་ཞིག་ཞུ་རྒྱུ་ཡོད་པ་ནི། བོད་ལྗོངས་སློབ་གྲྭ་ཆེན་མོའམ་ཡང་ན་
འབྲེལ་ཡོད་ལས་ ཁུངས་ སུ་《དུང་དཀར་བློ་བཟང་འཕྲིན་ལས་ཞིབ་འཇུག་
ཁང་》ཞེས་པ་ཞིག་འཛུགས་གནང་རྒྱུར་རེ་བ་ཤིན་ཏུ་ཆེན་པོ་ཡོད་ལ། དེ་དོན་
འགྲུབ་ན་ནི་དུང་དཀར་རིན་པོ་ཆེའི་གསུང་རྩོམ་ཁག་ལ་ཁྱོན་ཡོངས་ནས་ཞིབ་
འཇུག་གཏིང་ཟབ་པོ་བྱེད་ཐུབ་པ་དང་འབྲས་བུ་གཟེངས་སུ་ཐོན་པ་ཞིག་ཡོང་
ཐུབ་སྙམ་ནས་འདིར་ཐོག་མར་གྲོས་འགོའི་ཚུལ་དུ་བཏོན་པ་ཡིན་པས་འབྲེལ་
ཡོད་ལས་ཁུངས་ཀྱི་དབུ་འཛིན་དང་མཁས་པ་རྣམས་ཀྱིས་མཐོང་ཆེན་གནང་
རྒྱུར་སྙིང་ཐག་པ་ནས་རེ་འདུན་ཞུ་རྒྱུ་ཡིན་ནོ། །
603



དཔྱད་ཡིག
1. 《 བོད་ཀྱི་ཆོས་སྲིད་ཟུང་འབྲེལ་སྐོར་བཤད་པ།》མཁས་དབང་དུང་དཀར་བློ་བཟང་
འཕྲིན་ལས་ཀྱི་གསུང་འབུམ་ང་པ། 2004ལོར་མི་རིགས་དཔེ་སྐྲུན་ཁང་གིས་པར་སྐྲུན་
བྱས། །
2. 《དུང་དཀར་ཚིག་མཛོད་ཆེན་མོ།》2002ལོར་ཀྲུང་གོའི་བོད་རིག་པ་དཔེ་སྐྲུན་ཁང་
གིས་པར་སྐྲུན་བྱས།
3. 《བོད་ཀྱི་སྐད་ཡིག་དང་སློབ་གསོ།》དུང་དཀར་རིན་པོ་ཆེའི་གསུང་འབུམ་ཇ་པ།
2004ལོར་མི་རིགས་དཔེ་སྐྲུན་ཁང་གིས་པར་སྐྲུན་བྱས།
(《 བོད་ལྗོངས་ཞིབ་འཇུག་》2006ལོའི་དུས་དེབ་བཞི་པའི་ཐོག་འཁོད།)
604



འཕེལ་རྒྱས་འགྲོ་བཞིན་པའི་བོད་ལྗོངས་སློབ་
གྲྭ་ཆེན་མོའི་བོད་སྐད་ཡིག་ཚན་ཁག
—བོད་ཞི་བས་བཅིངས་འགྲོལ་བཏང་ནས་ལོ་ངོ་ལྔ་བཅུ་འཁོར་
བར་རྟེན་འབྲེལ་ཞུ།
བོད་ཞི་བའི་བཅིངས་འགྲོལ་ཐོབ་ནས་ལོ་ངོ་ལྔ་བཅུ་འཁོར་བར་རྟེན་
འབྲེལ་ཞུ་བའི་སྐབས་འདིར་བོད་ཀྱི་སློབ་གསོའི་བྱ་གཞག་ལ་ཐོབ་པའི་གྲུབ་
འབྲས་ལ་ཕྱི་མིག་ཅིག་བལྟས་ཚེ་མི་རྣམས་དགའ་བ་སྐྱེ་འོས་པའི་གྲུབ་འབྲས་
ཆེན་པོ་ཐོབ་ཡོད་པ་མ་ཟད། འདི་ལྟ་བུའི་རླབས་ཆེན་གྱི་གྲུབ་འབྲས་ནི་ལོ་རྒྱུས་
ཀྱི་དུས་རབས་གང་ཞིག་ཏུ་ཡང་བྱུང་མྱོང་མེད་པ་ཞིག་རེད། ལོ་ལྔ་བཅུའི་རིང་
ལ་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་ཡང་དག་པའི་དབུ་ཁྲིད་འོག་
དང༌། རྒྱལ་ཡོངས་ཞིང་ཆེན་ཁག་དང༌། སྤུན་ཟླའི་མི་རིགས་ཁག་གི་ཤུགས་
ཆེའི་རྒྱབ་སྐྱོར་འོག་དང་། ལྷག་པར་དུ་ཏང་གི་སྐབས་བཅུ་གཅིག་པའི་ཀྲུང་ཨུ་
ཚང་འཛོམས་གྲོས་ཚོགས་ཐེངས་གསུམ་པ་ཚོགས་པའི་རྗེས་ཏང་གི་མི་རིགས་
སྲིད་ཇུས་ཀྱི་ཁྲིད་སྟོན་འོག་ཏུ་བོད་ཀྱི་སློབ་གསོའི་བྱ་གཞག་འདི་ཉིད་འཛིན་
སྐྱོང་སྤེལ་གསུམ་བྱེད་པའི་བྱ་གཞག་ཐད་ལོ་རྒྱུས་ཀྱི་རང་བཞིན་ལྡན་པའི་འཕེལ་
རྒྱས་གོང་འཕེལ་བྱུང་སྟེ་མིག་སྔར་སློབ་ཆུང་སློབ་གསོ་དང༌། སློབ་འབྲིང་སློབ་
གསོ། སློབ་ཆེན་སློབ་གསོ་དང་སློབ་ཁྲིད་ཞིབ་འཇུག་བཅས་ཀྱི་མ་ལག་ཆ་ཚང་
ལེགས་གྲུབ་བྱུང་ཡོད་པ་རེད་ལ་1999ལོར་བོད་ཡོངས་ལ་ཁྱོན་ཡོངས་སློབ་གྲྭ་
605



ཁག་མི་འདྲ་བ936ཡོད་པ་དང༌། དེ་ དག་ནང་ དུ་ སློབ་ གྲྭ་ཆེན་མོ་ ཁག་4
འབྲིང་རིམ་ཆེད་ལས་སློབ་གྲྭ་16དང་སློབ་འབྲིང་90དང༌། ལས་རིགས་སློབ་
གྲྭ2 ཆ་ཚང་སློབ་གྲྭ་ཆུང་བ814ཡོད་པ་དང་། དེ་མིན་སློབ་ཆུང་སློབ་ཁྲིད་སྡེ་
ཁག་3314དང་ དགེ་ རྒན་ ཁྱོན་ བསྡོམས་ མི་ གྲངས་19081ཡོད་ པ་ དང་།
དམངས་ བཙུགས་ སློབ་ གྲྭའི་ དགེ་ རྒན་4369དང༌། དགེ་ ཚབ་ མི་
གྲངས2894བཅས་ཡོད་པ་མ་ཟད། ད་ལོ་དངོས་སུ་སློབ་སྦྱོང་བྱེད་བཞིན་
པའི་སློབ་མ་བསྡོམས་མི་གྲངས་363536ཡོད་པ་རེད་ལ། སློབ་ལོ་ལོན་པའི་
བྱིས་པ་སློབ་གྲྭར་ཞུགས་ཚད83. 4% ཟིན་ཡོད་པ་དང༌། ལོ་མང་གི་འབད་
བརྩོན་བྱས་པ་བརྒྱུད་བོད་ལྗོངས་སུ་སློབ་གྲྭ་ཆེ་འབྲིང་ཆུང་གསུམ་གྱི་སློབ་གསོའི་
མ་ལག་ཆ་ཚང་ལེགས་གྲུབ་བྱུང་ཡོད་པ་མ་ཟད། སློབ་གསོའི་སྒྲིག་གཞི་དང་ཡོ་
བྱད། དགེ་རྒན་གྱི་དཔུང་ཁག སློབ་དེབ་ སོགས་སྔར་བྱུང་མྱོང་མེད་པའི་
འཕེལ་རྒྱས་བྱུང་ཡོད་པ་རེད། དེས་ན་ལྗོངས་ཡོངས་ཀྱི་མི་རིགས་ཁག་གི་མི་
དམངས་ཚོས་སྤྲོ་སེམས་འཁོལ་བའི་ངང་བོད་ཞི་བའི་བཅིངས་འགྲོལ་ཐོབ་ནས་
ལོ་ངོ་ལྔ་བཅུ་འཁོར་བར་དྲན་གསོ་དང་དུས་རབས་ཉེར་གཅིག་ལ་རྟེན་འབྲེལ་
ཞུས་ཤིང་ལོ་ངོ་ལྔ་བཅུའི་རིང་གི་བོད་ཀྱི་འཕོ་འགྱུར་རླབས་པོ་ཆེ་ལ་དགའ་
འབོད་ཞུ་བའི་སྐབས་འདིར་བོད་ཀྱི་སློབ་གསོའི་བྱ་གཞག་ལས་བོད་སྐད་ཡིག་
ཚན་ཁག་གི་བྱ་གཞག་སྐོར་ངོ་སྤྲོད་ཞུ་བར་འདོད་དོ། །བོད་སྐད་ཡིག་ཚན་ཁག་
ནི་1984 ལོའི་ཟླ་10པའི་ནང་དབུ་བརྙེས་ཤིང་དེའི་རྩ་བའི་ལས་འགན་ནི་བོད་
རིགས་ཀྱི་སྲོལ་རྒྱུན་རིག་གནས་རྒྱུན་འཛིན་དང་འཕེལ་རྒྱས་གཏོང་བ། བོད་
སྐད་ཡིག་གི་དགེ་རྒན་གསོ་སྐྱོང་བྱེད་པ་དང་། བོད་ཀྱི་རིག་གནས་ལ་ཞིབ་
འཇུག་བྱེད་མཁན་གྱི་ཚད་མཐོའི་ཆེད་ལས་མི་སྣ་བསྐྱེད་བསྲིང་བྱེད་རྒྱུ་དེ་ཡིན།
དགེ་རྒན་ནི་འགྲོ་བ་མིའི་རིགས་ཀྱི་ རིག་ གནས་དང་ཚན་རིག་ཤེས་བྱ་རྒྱུན་
འཛིན་དང་དར་སྤེལ་གཏོང་མཁན་ཞིག་ཡིན་པས་མིའི་རིགས་ཀྱི་སྤྱི་ཚོགས་རྒྱུན་
606



མཐུད་ནས་འཕེལ་རྒྱས་གཏོང་བའི་ནང་འབྲེལ་ལམ་མཐུད་སྦྱོར་བྱེད་པའི་ཟམ་
པ་ལྟར་གྱི་ནུས་པ་ཐོན་གྱི་ཡོད་ལ། མིའི་རིགས་ཀྱིས་དུས་ཡུན་རིང་པོའི་ནང་
གསོག་འཇོག་བྱས་པའི་རིག་གནས་དང༌། ཚན་རིག་ཤེས་བྱ། རྩོམ་རིག་སྒྱུ་
རྩལ། མིའི་བསམ་པ་དང་མཚན་ཉིད་རིག་པའི་ལྟ་བ་སོགས་སྤྱི་ཚོགས་ཀྱི་
བསམ་པའི་རྒྱུ་ནོར་དེ་རྣམས་མི་རབས་རིམ་བརྒྱུད་ཀྱིས་རྒྱུན་འཛིན་དང་དར་
སྤེལ་གཏོང་བར་དགེ་རྒན་ལ་རག་ལས་ཡོད་རྐྱེན་བོད་ཡིག་ཚན་ཁག་དབུ་བརྙེས་
པ་དེས་བོད་ཀྱི་རིག་གནས་རྒྱུན་འཛིན་དང་འཕེལ་རྒྱས་གཏོང་མཁན་གྱི་ཚད་
མཐོའི་མི་སྣ་གསོ་སྐྱོང་བྱེད་རྒྱུར་འགན་སྲུང་བྱུང་བ་དེ་ནི་བོད་རིགས་ཀྱི་རིག་
གནས་འཕེལ་རྒྱས་ཀྱི་ལོ་རྒྱུས་ཐོག་ཆེས་གལ་འགངས་ཆེ་བའི་ལམ་ཚད་ཀྱི་རྡོ་
རིང་ལྟ་བུ་ཞིག་ཏུ་གྱུར་ཡོད་པ་རེད། །
བོད་ལྗོངས་སློབ་གྲྭ་ཆེན་མོའི་བོད་ཡིག་ཚན་ཁག་ནི་དེང་དུས་ཀྱི་དངོས་
གཞིའི་སློབ་གྲྭ་ཆེན་མོའི་ཆ་རྐྱེན་དང་དགོས་འདུན་གཞིར་བཟུང་ནས་བཙུགས་
པ་ཞིག་ཡིན་སྟབས་དེ་ཉིད་ཀྱི་གཞི་རྩའི་འཛུགས་སྐྲུན་དང་། སྒྲིག་གཞི། ཆེད་
ལས་དང་འཆར་གཞི། ལམ་ལུགས་དང་ཐབས་ཤེས་སོགས་གང་ཅིར་ཆ་རྐྱེན་
ལེགས་ཙམ་ཡོད་པ་དང་། བོད་སྐད་ཡིག་ཚན་ཁག་དབུ་བརྙེས་པ་ནས་བཟུང་
ད་ལམ་སློབ་ཕྲུག་ཆིག་སྟོང་ཉེ་བ་ཞིག་ལས་གནས་ཐོག་ཏུ་བསྐྱོད་ཟིན་ཞིང་། དེ་
དག་གིས་བོད་མི་རིགས་ཀྱི་རིག་གནས་སློབ་ཁྲིད་དང་ཚན་རིག་ཞིབ་འཇུག་
སོགས་ཀྱི་ཐད་འཐབ་ཕྱོགས་ཁག་གི་ནང་དུ་རྐང་འཛིན་གྱི་ནུས་པ་ཐོན་ཡོད་པ་
མ་ཟད། བོད་ཀྱི་སློབ་གསོའི་བྱ་གཞག་འཕེལ་རྒྱས་འགྲོ་རྒྱུར་ནུས་པ་ཆེན་པོ་
ཐོན་ཡོད་རྐྱེན་མི་སྣ་བེད་སྤྱོད་བྱེད་མཁན་གྱི་སློབ་གྲྭ་ཁག་དང་ལས་ཁུངས་ཁག་
ནས་དགའ་བསུ་དང་གདེང་འཇོག་མཐོ་པོ་བྱས་ཡོད་ལ། བོད་ཀྱི་རིག་གནས་
རྒྱལ་ཕྱི་རྒྱལ་ནང་དུ་བརྒྱུད་སྤེལ་བྱ་རྒྱུའི་ཐད་གྲུབ་འབྲས་ཆེ་ཆེར་ཐོན་ཡོད་པ་
དང༌། སྔ་རྗེས་སུ་ཨ་རི་དང་། དབྱིན་ཇི། ཨོ་སི་ཁྲུ་ལི་ཡ། འཇར་མན། ནོར་
607



ཝེ་སོགས་རྒྱལ་ཁབ་བཅུ་ལྷག་ཙམ་གྱི་སློབ་མ་བརྒྱ་ལ་ཉེ་བ་ཞིག་གསོ་སྐྱོང་བྱས་
ཡོད་རྐྱེན་བོད་ཡིག་ཚན་ཁག་གི་མཚན་སྙན་གྲགས་དེ་ད་ལྟ་འཛམ་གླིང་རྒྱལ་
ཁབ་གང་སར་ཁྱབ་ཡོད་པ་དང༌། འདི་གར་བོད་སྐད་ཡིག་སློབ་སྦྱོང་བྱེད་
མཁན་གྱི་ཕྱི་རྒྱལ་སློབ་མ་ལོ་རེ་བཞིན་མང་དུ་འགྲོ་གི་ཡོད་པ་རེད། །
ད་ལམ་བོད་ཡིག་ཚན་ཁག་ལ་དགེ་ལས་ཁྱོན་བསྡོམས་མི་གྲངས་65ཡོད་
པ་ དང་། དེ་ དག་ གི་ ནང་ དུ་ མཐོ་ རིམ་ གྱི་ གནས་ མིང་ ཡོད་ པའི་ དགེ་
རྒན་15དང་འབྲིང་རིམ་གྱི་གནས་མིང་ཡོད་པ་མི་གྲངས་39 དམའ་ རིམ་
གནས་མིང་ཡོད་པ་མི་གྲངས་5 སྲིད་འཛིན་ལས་བྱེད་མི་གྲངས་6བཅས་ཡོད་
པ་ དང༌། དེ་ དག་ ནང་ མཐོ་ རིམ་ སློབ་ ཆེན་ སློབ་ གནས་ ཡོད་ པ་ མི་
གྲངས་48དང་ཧྲི་ཧྲི་སློབ་གནས་ཡོད་པ་མི་གྲངས་8ཡོད་པ་རེད་ལ། དེ་དག་
མང་ཆེ་བ་ནི་དམངས་གཙོའི་བཅོས་སྒྱུར་བྱས་རྗེས་ཏང་དང་སྲིད་གཞུང་ནས་
གསོ་སྐྱོང་གནང་བའི་དགེ་རྒན་ཤ་སྟག་ཡིན། བོད་སྐད་ཡིག་ཚན་ཁག་གི་སྒྲིག་
གཞིའི་ཐད་གཞུང་ལས་ཁང་གཅིག་དང་སློབ་ཁྲིད་ཞིབ་འཇུག་ཁང་ཁག་5 གེ་
སར་ཞིབ་འཇུག་ཁང་1ཡོད་པ་རེད། མིག་སྔར་བོད་ཡིག་ཚན་ཁག་ལ་གནས་
རིམ་མི་འདྲ་བའི་ཆེད་ལས་ནི་ལོ་བཞིའི་ལམ་ལུགས་ཀྱི་དངོས་གཞིའི་སློབ་གྲྭ་
ཆེན་མོ་དང་། ལོ་གསུམ་ལམ་ལུགས་ཀྱི་ཆེད་ལས་སློབ་ཆེན། ལོ་གསུམ་ལམ་
ལུགས་ཀྱི་ཞིབ་འཇུག་སློབ་མ་བཅས་ཡོད་པ་དང༌། སྔ་རྗེས་སུ་བོད་ཀྱི་སྐད་ཡིག་
དང་བོད་ཀྱི་རྩོམ་རིག བོད་ཀྱི་གསར་འགྱུར། ཡིག་བསྒྱུར་སོགས་ཀྱི་ཆེད་ལས་
འཛུགས་སྐྲུན་བྱས་ཡོད་པ་མ་ཟད། ཆེད་ལས་ སོ་ སོར་དེང་རབས་ཀྱི་ སློབ་
གསོའི་འཕེལ་རྒྱས་དང་མཐུན་པའི་སློབ་ཁྲིད་ཀྱི་འཆར་གཞི་དང་སློབ་ཁྲིད་ཀྱི་རྩ་
འཛིན་དམིགས་ཚད། སློབ་དེབ་དང་སློབ་ཁྲིད་ཀྱི་དཔྱད་གཞིའི་ཡིག་ཆ་སོགས་
ཆ་ཚང་ཙམ་ཡོད་པ་དང་། སློབ་ཁྲིད་ཀྱི་ནང་དོན་ཐད་ལ་ཡང་བོད་རིགས་ཀྱི་
རྒྱུན་སྲོལ་རིག་གནས་ཀྱི་རྨང་གཞིའི་ཤེས་བྱ་དང་ཆེད་ལས་སོགས་ཀྱི་ཤེས་བྱ་ཆ་
608



ཚང་ཡོད་པ་སྟེ། སུམ་རྟགས་དང༌། སྙན་ངག ཚད་མ་རིག་པ། གྲུབ་མཐའ།
མངོན་བརྗོད། བོད་གནའ་རབས་ཀྱི་རྩོམ་རིག་དང། བོད་ཀྱི་ཉེ་རབས་ཀྱི་
རྩོམ་རིག བོད་ཀྱི་དེང་རབས་ཀྱི་རྩོམ་རིག བོད་ཡིག་གི་རྩོམ་འབྲིའི་གཞུང་
ལུགས། བོད་རིགས་ཀྱི་རྩོམ་རིག་གི་ལོ་རྒྱུས། རྩོམ་རིག་གཤིབ་བསྡུར་རིག་པ། །
རྩོམ་རིག་རིགས་པའི་གཞུང་ལུགས། བོད་རིགས་ཀྱི་དམངས་ཁྲོད་རྩོམ་རིག
བོད་ཡིག་ གི་ གསར་ འགྱུར་ ( གསར་འགྱུར་ གཞུང་ ལུགས། གསར་འགྱུར་
འཚམས་འདྲི་བྱ་ཐབས། ཚགས་པར་རྩོམ་སྒྲིག གསར་འགྱུར་པར་ལེན་)
ཡིག་སྒྱུར་ལག་ལེན། ཡིག་སྒྱུར་ལོ་རྒྱུས་དང་གཞུང་ལུགས། སྒྲ་རིག་པ་སོགས་
ཡོད་པ་མ་ཟད། ཆབ་སྲིད་དང་རྒྱ་ཡིག་དབྱིན་ཡིག་བཅས་ཀྱི་སློབ་ཚན་ཡང་
བཀོད་སྒྲིག་བྱས་ཡོད་རྐྱེན་སློབ་མ་དེ་དག་གི་ཤེས་བྱའི་གྲུབ་ཆ་དང་ཤེས་རྒྱ་
སོགས་དེང་དུས་སྤྱི་ཚོགས་འཕེལ་རྒྱས་ཀྱི་དགོས་མཁོ་དངོས་དང་རྩ་བའི་ཆ་
ནས་འཚམས་ཐུབ་པ་བྱུང་ཡོད་པ། ད་ལམ་བོད་ཡིག་ཚན་ཁག་ལ་སློབ་སྦྱོང་
བྱེད་བཞིན་པའི་སློབ་མ་ཁྱོན་བསྡོམས་མི་གྲངས་350དང་ཞིབ་འཇུག་ སློབ་
མ8བཅས་ཡོད་པ་རེད། །
སློབ་གསོ་ནི་དེང་རབས་ལ་ཁ་ཕྱོགས་པ་དང་། འཛམ་གླིང་ལ་ཁ་ཕྱོགས་
པ། འབྱུང་འགྱུར་ལ་ཁ་ཕྱོགས་པ་བཅས་ཀྱི་རྩ་དོན་གཞིར་བཟུང་ནས་བཅོས་
སྒྱུར་བྱེད་དགོས་པའི་རྩ་དོན་དེ་ནི་བོད་ཀྱི་རིག་གནས་ཐད་ཀྱི་སློབ་གསོ་བཅོས་
སྒྱུར་བྱེད་པའི་ཁ་ཕྱོགས་གསལ་པོར་བསྟན་གནང་བ་ཞིག་རེད། དེ་ཡང་བཅོས་
སྒྱུར་ཟེར་བ་ནི་རིག་གནས་གསར་རྙིང་གཉིས་ཁ་བྲལ་དུ་གཏོང་བའི་བཅོས་སྒྱུར་
དེ་མ་ཡིན་པར་སྔར་ཡོད་ཕུན་སུམ་ཚོགས་པའི་རིག་གནས་ཀྱི་ལེགས་ཆ་རྣམས་
རྒྱུན་འཛིན་དང་དེའི་ཆུ་ཚད་གོང་མཐོར་གཏོང་བ། སྐྱོན་ཆ་ཡོད་པ་རྣམས་ཡོ་
བསྲང་དང་ལེགས་བཅོས། མ་འདང་བའི་ཆ་རྣམས་ ཁ་ གསབ་བཅས་བྱེད་
དགོས་པ་རེད། བོད་ཡིག་ཚན་ཁག་གིས་དུས་ཡུན་རིང་པོའི་ནང་སློབ་གཞི་
609



བཅོས་སྒྲིག་དང་གསར་འབྲི་བྱ་རྒྱུའི་ཐད་འབད་བརྩོན་ཆེན་པོ་བྱས་ཡོད། དེ་
སྔོན་སློབ་དེབ་གཅིག་གྱུར་མེད་པའི་སྐྱོན་ཆེན་པོ་ཡོད་པ་སྟེ། དཔེར་ན། སུམ་
རྟགས་དང་། སྙན་ངག གྲུབ་མཐའ། ཚད་མ་རིག་པ་སོགས་སློབ་ཁྲིད་བྱེད་
སྐབས་དགེ་རྒན་རེ་རེས་རང་རང་སོ་སོའི་ཐུགས་འདོད་དང་མཐུན་པའི་སློབ་
དེབ་རེ་བསྣམས་ནས་སློབ་ཁྲིད་གནང་བ་མ་གཏོགས་གཅིག་གྱུར་གྱི་སློབ་དེབ་
གཏན་འཁེལ་ཞིག་མེད་རྐྱེན་སློབ་དེབ་དེ་ཁྲིད་རྗེས་སློབ་མ་ཚོའི་གནས་ཚད་ག་
འདྲ་ཞིག་ཏུ་སླེབས་དགོས་པའི་དམིགས་ཚད་གཅིག་གྱུར་ཡོང་གི་མེད་པ་མ་
ཟད། ཡིག་ཚད་གཏོང་རྒྱུའི་ནང་དོན་ཡང་རྒྱ་ཆེ་ཚད་དང་གཏིང་ཟབ་ཚད་མཐོ་
དྲགས་པ་དང་ཡང་ན་དམའ་དྲགས་པ་སོགས་ཀྱི་སྐྱོན་ཆ་མང་པོ་ཡོད་པ་རེད།
དེར་བརྟེན་ཉེ་ལམ་ལོ་ཤས་རིང་ལྗོངས་ཏང་ཨུད་དང་མི་དམངས་སྲིད་གཞུང་གི་
ཐད་ཀའི་འགོ་ཁྲིད་འོག་སྲོལ་རྒྱུན་རིག་གནས་ཀྱི་སློབ་གཞི་ཁག་གསར་བསྒྲིགས་
དང་བསྒྱུར་བཅོས་བྱ་རྒྱུའི་ལས་ཀ་ཤུགས་ཆེར་བྱས་ཡོད་ལ་གྲུབ་འབྲས་ཀྱང་ཆེན་
པོ་ཐོབ་ཡོད་པ་རེད། སློབ་དེབ་གསར་རྩོམ་དང་ གསར་བསྒྲིགས་བྱེད་པའི་
དགོས་པ་དང་དམིགས་ཡུལ་ནི་ད་ལམ་སྤྱི་ཚོགས་འཕེལ་རྒྱས་ཀྱི་རྣམ་པ་དང་
དུས་རབས་ཀྱི་དགོས་དབང་སོགས་ཀྱིས་སློབ་ཆེན་སློབ་མའི་ཤེས་རིག་གི་མ་
ལག་ཀྱང་འཛམ་གླིང་ཤེས་རིག་སྤྱིའི་འཕེལ་ཕྱོགས་དང་དུས་རབས་ཀྱི་དགོས་
མཁོ་དང་འཚམས་དགོས་པ་མ་ཟད། དུས་ཚོད་ཐུང་ངུའི་ནང་ཚད་ལོན་པའི་
སློབ་ཆེན་སློབ་མ་གསོ་སྐྱོང་བྱེད་དགོས་རྐྱེན་གཅིག་ཤེས་ཀུན་གྲོལ་གྱི་ཁྱད་ཆོས་
ལྡན་པའི་སློབ་གཞི་གསར་བསྒྲིགས་བྱེད་པའི་དགོས་པ་བྱུང་ལ། ལྷག་པར་དུ་
ཉིན་ལྔའི་ ལས་ཚད་ ལམ་ལུགས་གཏན་འབེབས་བཟོས་པ་ནས་བཟུང་སྤྱིར་
བཏང་ཐོག་དངོས་གཞིའི་སློབ་ཆེན་སློབ་མ་ཞིག་གི་ངོས་ནས་ཞུས་ན་དེ་སྔོན་
དང་བསྡུར་ན་ལོ་བཞིའི་ནང་སློབ་ཁྲིད་བྱེད་པའི་དུས་ཚོད་ཆུ་ཚོད་ཆིག་སྟོང་ལྷག་
ཙམ་ཉུང་རུ་ཕྱིན་ཡོད་རྐྱེན་སློབ་གཞིའི་ཐད་ཁུ་བསྡུ་དང་ཉིང་བསྡུས་བྱེད་པའི་
610



དགོས་པ་བྱུང་ཡོད་ པ་ རེད། བོད་ཡིག་ཚན་ཁག་གིས་ལོ་འགའི་ནང་ཁྱོན་
བསྡོམས་སློབ་དེབ་ཁག་མི་འདྲ་བ་29རྩོམ་བསྒྲིགས་བྱས་ཡོད་པའི་ནང་ད་ལམ་
ནང་ཁུལ་དུ་པར་བསྐྲུན་བྱས་པ་སློབ་གཞི་18དང་། དངོས་སུ་པར་བསྐྲུན་བྱས་
ཟིན་པ་དེབ4དང༌། པར་བསྐྲུན་བྱེད་བཞིན་པ་སློབ་དེབ7བཅས་ཡོད་པ་རེད་
ལ། སློབ་དེབ་དེ་དག་གི་སྤྱིའི་ཁྱད་ཆོས་མདོར་བསྡུས་ན་བོད་མི་རིགས་ཀྱི་སྲོལ་
རྒྱུན་གྱི་རིག་གནས་རྒྱུན་འཛིན་དང་འཕེལ་རྒྱས་གཏོང་རྒྱུར་གཙིགས་ཆེན་བྱས་
ཐོག་འཛམ་གླིང་སྤྱིའི་རིག་གནས་ཀྱི་འཕེལ་ཕྱོགས་དང་གོམ་པ་མཉམ་བགྲོད་
བྱེད་ཐུབ་པའི་ཁྱད་ཆོས་ལྡན་ཡོད་པ་དང་གཅིག ད་ལམ་གསར་དུ་འཕེལ་བའི་
ཤེས་རིག་དང་འབྲེལ་བའི་རིག་ཚན་ཁག་གཅིག་གི་སྟོང་ཆ་ཁ་གསབ་བྱས་ཡོད་
པ་དང་ གཉིས། དུས་ཚོད་ཐུང་ངུའི་ནང་ བོད་ རིགས་ ཀྱི་ རིག་ གནས་ ཤེས་
རྟོགས་དང་ཁོང་དུ་ཆུད་ཐུབ་པའི་ཁྱད་ཆོས་ལྡན་ཡོད་པ་དང་གསུམ། སློབ་དེབ་
ཀྱི་ཚན་རིག་གི་རང་བཞིན་དང་ཤེས་བྱའི་རང་བཞིན། བདེ་སྤྱོད་ཀྱི་རང་བཞིན་
བཅས་ཀྱི་ཁྱད་ཆོས་ལ་མཐོང་ཆེན་བྱས་ཡོད་རྐྱེན་སློབ་མའི་ཤེས་རྒྱ་དང་མཐོང་
རྒྱ་སོགས་གོང་མཐོར་གཏོང་བ་དང་ ཤེས་ཡོན་བེད་སྤྱོད་བྱེད་པའི་ནུས་རྩལ་
མཐོར་འདེགས་བྱེད་རྒྱུར་དམིགས་བསལ་གྱི་ཁྱད་ཆོས་ལྡན་ཡོད་པ་དང་བཞི།
བོད་སྐད་ཡིག་དང་རྩོམ་རིག་གི་སློབ་ཆེན་སློབ་མའི་སློབ་དེབ་ཀྱི་མ་ལག་ཆ་ཚང་
ལེགས་གྲུབ་བྱུང་ཡོད་པ་བཅས་ཡིན་ལ། བོད་ཡིག་ཚན་ཁག་གིས་ཚན་རིག་
ཞིབ་འཇུག་གི་སློབ་ཁྲིད་ལ་སྐུལ་འདེད་གཏོང་བའི་བྱ་ཐབས་བརྒྱུད་དེ་སྔ་རྗེས་སུ་
ཆེད་ རྩོམ་ དེབ་ ཐེར་13དང་ རང༌ རྒྱལ་ གྱི་ དུས་ དེབ་ ཁག་ ནང་ དཔྱད་
རྩོམ་274སྤེལ་ ཡོད་ པ་ མ་ ཟད་ ཕྱི་ རྒྱལ་ གྱི་ དུས་ དེབ་ ཁག་ ནང༌ དཔྱད་
རྩོམ་8བཅས་བཏོན་ཡོད་པ་རེད། དེ་མིན་《བོད་ཡིག་འཕྲུལ་སྤྱོད་ ཨང་སྒྲིག་
རྒྱལ་སྤྱིའི་ཚད་གཞི་དང་རྒྱལ་ ཁབ་ཀྱི་ཚད་གཞི་བཟོ་འགོད་》བྱེད་པའི་ཞིབ་
འཇུག་གི་ལས་འགན་ནང་ཞུགས་ཡོད་ལ། དེར་རྒྱལ་ཁབ་ལྟ་སྐུལ་ཅུད་དང་།
611



རྒྱལ་ཁབ་མི་རིགས་དོན་བྱེད་ཨུ་ཡོན་ལྷན་ཁང༌། རྒྱལ་ཁབ་གློག་རྡུལ་བཟོ་ལས་
པུའུ་སོགས་ནས་གདེང་འཇོག་གང་ལེགས་ཐོབ་ཡོད་པ་མ་ཟད། བོད་ཡིག་གི་
གནས་འཕྲིན་ལག་རྩལ་གོང་འཕེལ་གཏོང་བ་དང་། སའི་གོ་ལའི་ཁྱོན་ཡོངས་
སུ་བོད་ཡིག་གི་གནས་འཕྲིན་དྲ་རྒྱ་སྦྲེལ་རྒྱུར་ནུས་པ་ཆེན་པོ་ཐོན་ཡོད་པ་རེད།
བོད་ཡིག་ཚན་པའི་གེ་སར་ཞིབ་འཇུག་ཁང་གིས་སྔ་རྗེས་སུ་“ གླིང་གེ་སར་རྒྱལ་
པོའི་སྒྲུང་” ཕྱོགས་བསྒྲིགས་བྱས་པ་དེབ་ཐེར9པར་བསྐྲུན་བྱས་ཟིན་ཡོད་པ་
རེད། དུས་རབས་ཉེར་གཅིག་ནི་ཤེས་བྱའི་དཔལ་འབྱོར་གྱི་འགྲན་རྩོད་ཀྱི་དུས་
རབས་ཤིག་ཡིན་པ་དང་། མཐོ་རིམ་སློབ་ཆེན་སློབ་གསོ་དེ་ཡང་འཛམ་གླིང་སྤྱི་
དང་རྒྱལ་ནང་གི་དཔལ་འབྱོར་འཕེལ་རྒྱས་དང་གོམས་པ་མཉམ་བགྲོད་བྱས་
ནས་ཤེས་བྱའི་དཔལ་འབྱོར་གྱི་འཕེལ་རྒྱས་དང་འཚམས་ཐུབ་པར་བརྩོན་ལེན་
བྱ་རྒྱུ་ནི་མ་འོངས་པར་སློབ་གསོས་རེ་བསྙེགས་བྱེད་པའི་ཚད་མཐོའི་དམིགས་
ཡུལ་ཞིག་རེད་ན་བོད་ལྗོངས་སློབ་གྲྭ་ཆེན་མོའི་བོད་སྐད་ཡིག་ཚན་ཁག་གིས་
དུས་རབས་ཉེར་གཅིག་གི་ཤེས་བྱའི་དཔལ་འབྱོར་གྱི་འགྲན་རྩོད་ནང་དུ་ནུས་པ་
གང་ལེགས་འདོན་སྤེལ་དང༌། གསར་གཏོད་ཀྱི་རང་བཞིན་ལྡན་པའི་མི་སྣ་
གང་མང་ཞིག་སྐྱེད་བསྲིང་བྱ་ཐུབ་རྒྱུར་གདོན་མི་ཟའོ། །
（《གངས་ལྗོངས་རིག་གནས་》2001 ལོའི་དུས་དེབ་གཉིས་པའི་ཐོག་འཁོད།)
612



སློབ་ཐོན་གྱི་དཔྱད་རྩོམ་ཇི་ལྟར་འབྲི་དགོས་
རྒྱུའི་སྐོར་རགས་ཙམ་གླེང་བ།
སློབ་གྲྭ་ཆེན་མོའི་སློབ་ཕྲུག་རྣམས་ལོ་བཞིའི་རིང་གི་སློབ་ཚན་རྣམས་
ལེགས་གྲུབ་བྱུང་རྟིང་སོ་སོའི་ཆེད་ལས་ལ་དམིགས་ཏེ་སློབ་ཐོན་གྱི་དཔྱད་རྩོམ་
རེ་འབྲི་དགོས་པ་དང་དེ་ནི་སློབ་གྲྭ་ཆེན་མོའི་ནང་སློབ་སྦྱོང་གི་མཐའ་མཇུག་ཏུ་
ངེས་པར་དུ་ལེགས་སྒྲུབ་བྱ་དགོས་པའི་ལས་ཀ་ གལ་ཆེ་བ་ཞིག་ཡིན། དེར་
བརྟེན་ངེས་པར་དུ་དཔྱད་རྩོམ་འབྲི་ཐབས་འགའ་ཞིག་ཤེས་རྟོགས་བྱ་དགོས་ལ།
དཔྱད་རྩོམ་འབྲི་བའི་དམིགས་ཡུལ་ཡང་གསལ་པོ་ཞིག་ཡོད་དགོས། རྣམ་ཀུན་
མི་རྣམས་ཀྱིས་ངོས་འཛིན་དུ་སློབ་ཐོན་གྱི་དཔྱད་རྩོམ་དེ་ནི་སློབ་མ་དེས་ལོ་
བཞིའི་རིང་སློབ་སྦྱོང་བྱས་པའི་འབྲས་བུའི་མཚོན་རྟགས་ལྟ་བུ་ཞིག་དང་དཔྱད་
རྩོམ་དེ་བརྒྱུད་དེ་རང་ངོས་ཀྱིས་སློབ་སྦྱོང་བྱེད་པའི་དུས་ཚོད་ནང་ཤེས་བྱའི་
གཏིང་ཟབ་ཚད་དང་རྒྱ་ཁྱོན་མཚོན་པར་བྱེད་པའི་བྱ་ཐབས་ཤིག་ཏུ་བརྩི་ཡི་ཡོད་
པ་རེད། འོན་ཏེ་དཔྱད་རྩོམ་གཅིག་གི་ནང་དུ་མི་དེའི་རིག་གནས་ཀྱི་ཆུ་ཚད་
ཡོངས་རྫོགས་གསལ་སྟོན་བྱ་མི་ཐུབ་ལ། དཔྱད་རྩོམ་འབྲི་སྐབས་ཀྱང་སོ་སོའི་
ཤེས་བྱ་ཡོངས་རྫོགས་མཚོན་ཕྱིར་ཤེས་ཟིན་པའི་ཤེས་བྱ་མཐའ་དག་དཔྱད་རྩོམ་
དེའི་ནང་ནས་ཚུར་སྣང་བ་བྱ་རྒྱུ་དེ་ཡང་མ་ཡིན། ཕྱོགས་གཞན་ཞིག་ནི་རང་སོ་
སོར་དཔྱད་རྩོམ་འབྲི་བའི་བློ་སྟོབས་དང་རང་ཉིད་ལ་ཡིད་ཆེས་ཡོད་དགོས་པ་
ཞིག་ཡིན། སློབ་ཕྲུག་ཕལ་ཆེ་བར་དཔྱད་རྩོམ་འབྲི་བའི་བློ་སྟོབས་དང་རང་ཉིད་
613



ལ་ཡིད་ཆེས་མེད་པའི་གནད་དོན་དེ་ཡོད་ཅིང་གནད་དོན་དེ་ནི་ཡང་མི་དག་
པའི་བསམ་བློའི་མཛུབ་ཁྲིད་དང་འབྲེལ་བ་ཡོད་པ་ཞིག་ཡིན། ཁོ་ཚོས་བསམ་
པར་དཔྱད་རྩོམ་འབྲི་བར་ཤེས་རྒྱ་ཆེན་པོ་ཞིག་ཡོད་དགོས་པ་དང༌། སོ་སོ་ནི་ལོ་
ན་ཆུང་ཞིང་དཔེ་དེབ་ལྟ་ཀློག་བྱ་རྒྱུ་ཉུང་བ་ཞིག་ཡིན་རྐྱེན་མི་གཞན་གྱི་ལྟ་ཚུལ་ལ་
ལད་ཟློས་དང་འདྲ་བཤུ་བྱེད་པ་ཙམ་ལས་སོ་སོས་ལྟ་ཚུལ་གསར་པ་ཞིག་འདོན་
མི་ཐུབ་སྙམ་གྱི་ཡོད་པ་རེད། དེབ་ཐེར་ནི་ནམ་ཡང་བལྟས་ཚར་ཐབས་མེད་པ་
དང༌། གང་ལྟར་བལྟས་ཟིན་པ་རྣམས་བེད་སྤྱོད་ཀྱང་བྱེད་ཀྱིན་བྱེད་ཀྱིན་བྱ་རྒྱུ་
དེ་ཡིན་རྐྱེན་ཐོག་མར་ཁྱེད་ཉིད་ལ་དཔྱད་རྩོམ་འབྲི་བའི་སྙིང་སྟོབས་དང་དཔྱད་
རྩོམ་འབྲི་ཐུབ་རྒྱུར་ཡིད་ཆེས་ཡོད་དགོས་པ་ཞིག་ཡིན། གཤམ་དུ་དེ་སྔོན་རང་
ཉིད་ཀྱིས་དཔྱད་རྩོམ་འགའ་ཞིག་བྲིས་པའི་མྱོར་ཚོར་དང་འབྲེལ་བ་བྱས་ཏེ་སློབ་
ཐོན་གྱི་དཔྱད་རྩོམ་འབྲི་ཐབས་སྐོར་ལ་བསམ་ཚུལ་འགའ་ཞིག་གླེང་མོལ་ཞུ་བ་
ལགས།
དང་པོ། ཁ་བྱང་དང་ལུགས་རིགས་ ཀྱིས་ ( སྒྲུབ་ བྱེད་ )
ཁུངས་སྐྱེལ་བྱེད་པའི་ཕྱོགས་གཏན་འཁེལ་བྱེད་དགོས། །
དཔྱད་རྩོམ་འབྲི་བའི་སྐབས་སུ་ཐོག་མར་ཞིབ་ཕྲའི་ཁ་བྱང་གཏན་འཁེལ་
བྱེད་པ་དང་དེ་རིང་ཁ་བྱང་དེའི་དགོས་མཁོར་གཞིགས་ཏེ་དཔྱད་གཞིའི་ཡིག་
རིགས་གྲ་ སྒྲིག་བྱ་རྒྱུ་དེ་ཡིན་ ལ་ དཔྱད་ རྩོམ་ གྱི་ ཁ་བྱང་ འོས་མཚམས་ ཤིག་
འདེམས་དགོས། ཁ་བྱང་ཆེ་དྲགས་ན་དུས་ཚོད་ཐུང་ངུའི་ནང་དུ་དཔྱད་རྩོམ་
ལེགས་སྒྲུབ་བྱེད་རྒྱུར་དཀལ་ངལ་ཆེ་བ་དང་། ཆུང་དྲགས་ན་ལས་སླ་པོར་སྒྲུབ་
ཐུབ་ལ་རིན་ཐང་དེ་ཙམ་མེད་པ་ཞིག་ཡིན་རྐྱེན་ཁ་བྱང་འཚམས་པོ་ཞིག་གཏན་
འཁེལ་བྱ་རྒྱུ་ནི་ཤིན་ཏུ་གལ་ཆེ་བའི་གནད་ཅིག་ཡིན། དཔེར་ན། དཔྱད་རྩོམ་
གྱི་ཁ་བྱང་འདི་འདྲ་འགའ་ཞིག་ལ་གཞིགས་ན་《གཞོན་ནུ་ཟླ་མེད་ཀྱི་གཏམ་
614



རྒྱུད་ལ་དཔྱད་པ།》《མདོ་མཁར་ཞབས་དྲུང་ཚེ་རིང་དབང་རྒྱལ་གྱི་རིག་རྩལ་གྱི་
བསམ་བློར་དཔྱད་ པ་》ཞེས་པར་མཚོན་ན་ ཁ་བྱང་དེ་ གཉིས་ཀྱི་ གཞི་ཁྱོན་
གཏན་ནས་མི་འདྲ་ཞིང༌། གོང་སྨོས་དེ་མདོ་མཁར་ཞབས་དྲུང་གི་རྩོམ་ཡིག
གཅིག་ཁོ་ནར་དཔྱད་གཏམ་བྱེད་རྒྱུ་དེ་ཡིན་པ་དང༌། རྗེས་མ་དེས་མདོ་མཁར་
ཞབས་དྲུང་གི་རྩོམ་ཡིག་ཡོངས་རྫོགས་དང་དཔྱད་རྩོམ་སོགས་ནས་ཚུར་སྣང་
བའི་རྩོམ་རིག་གི་བསམ་བློར་དཔྱད་བརྗོད་བྱེད་རྒྱུ་དེ་ཡིན། ཡང་《མདོ་མཁར་
ཞབས་དྲུང་གི་རིག་རྩལ་བསམ་བློ་དེ་བོད་རིགས་ཀྱི་རྩོམ་རིག་སྒྱུ་རྩལ་ལོ་རྒྱུས་
ཐོག་གི་གནས་བབས་དང་དོན་སྙིང་ལ་དཔྱད་པ་》ཞེས་པ་དེ་གོང་སྨོས་ཀྱི་
བརྗོད་གཞི་དེ་དག་ལས་རྒྱ་ཚེ་ལ་དཔྱད་པ་བྱེད་པའི་དཀའ་གནད་ཅུང་ཆེ་བ་
ཞིག་ཡིན་པ་དང་། དེ་མིན་བརྗོད་དོན་དེ་ལས་རྒྱ་ཆེ་ཙམ་ཞིག་ནི། དཔེར་ན།
《བོད་རིགས་ཀྱི་རྩོམ་རིག་སྒྱུ་རྩལ་གྱི་ཁྱད་ཆོས་ལ་དཔྱད་པ་》ཞེས་པ་ནི་དེ་བས་
བརྗོད་དོན་གཞི་རྒྱ་ཆེ་ཞིང་ཁྱོན་ཡོངས་ནས་བརྟག་དཔྱད་ཞིབ་ཕྲ་དང་ཡང་དག་
ཅིག་བྱས་ཚེ་དུས་ཐུང་ནང་ལེགས་སྒྲུབ་བྱེད་ཁག་པ་མ་ཟད། བརྗོད་གཞི་དེ་ལ་
གཞིགས་ཏེ་དཔྱད་རྩོམ་གཅིག་བྲིས་ན་དེབ་ཐེར་ཞིག་གྲུབ་ཐུབ་པས་སློབ་ཐོན་
གྱི་དཔྱད་རྩོམ་འབྲི་རྒྱུར་འཚམས་པོ་མེད་པ་ཞིག་ཡིན། དེར་བརྟེན་དཔྱད་རྩོམ་
འབྲི་སྐབས་ཐོག་མར་རང་ངོས་ལ་རྒྱུས་མངའ་ཆེ་ཞིང་རང་ཉིད་ཀྱི་ཤེས་ཡོན་དང་
ནུས་པར་གཞིགས་ཏེ་སྤྱིར་ལེགས་སྒྲུབ་ཡོང་ཐུབ་པའི་ཁ་བྱང་ངམ་བརྗོད་གཞི་
ཞིག་འདམས་རྒྱུ་ནི་ཤིན་ཏུ་གལ་ཆེ་བའི་གནད་ཅིག་ཡིན། ཕྱོགས་གཞན་ཞིག་
ནས་བལྟས་ཚེ། ཁ་བྱང་ཡང་གཏན་འཁེལ་ཐུབ་པའི་གནད་དོན་ཞིག་མ་ཡིན།
རྒྱུ་མཚན་ནི་ཁ་བྱང་ཆུང་ངུ་ཞིག་ཡིན་རུང་རྩོམ་འབྲི་བྱེད་པའི་སྐབས་རྒྱས་བཤད་
བྱས་ཏེ་བརྗོད་གཞི་རྒྱ་ཆེ་ཙམ་ཞིག་ཏུ་བསྒྱུར་ཆོག་ལ། ཁ་བྱང་ཆེན་པོ་ཞིག་ཡིན་
རུང་བརྗོད་གཞི་སྟབས་བདེ་ཙམ་བྱས་ན་ཡང་ཆོག གནད་དོན་གྱི་འགག་རྩ་ནི་
རིགས་པས་ཁུངས་སྐྱེལ་བྱེད་པའི་ཕྱོགས་ཇི་ལྟར་གཏན་འཁེལ་བྱེད་རྒྱུར་རག་
615



ལས་པ་ཞིག་ཡིན། དཔེར་ན། སྙན་ཚིག་ཐུང་ངུ་ཞིག་ལ་དཔྱད་གཏམ་བྱས་ཚེ།
དེར་བྱེད་ཕྱོགས་མི་འདྲ་བ་མང་པོ་ཞིག་ཡོད་པ་སྟེ། རྩོམ་པ་པོ་དེ་དང་དུས་
རབས་དེའི་ནང་གི་རྩོམ་པ་པོ་གཞན་གྱི་སྙན་ངག་དང་འབྲེལ་བ་བྱས་ཏེ་དཔྱད་
གཏམ་བྱས་ཆོག་ལ་ཡང་གནའ་རབས་ཀྱི་སྙན་ཚིག་དང་བརྗོད་དོན་མི་འདྲ་བའི་
སྙན་ངག་གཞན་དང་འབྲེལ་བ་བྱས་ཏེ་རྟོག་དཔྱོད་བྱེད་པ། ཡང་ན་རྩོམ་རིག་
སྒྱུ་རྩལ་གྱི་བསམ་པའི་རླབས་རྒྱུན་ཞིག་དང་འབྲེལ་བ་བྱས་ཏེ་རྟོག་དཔྱོད་བྱས་
ཚེ། ཁ་བྱང་ཆུང་ཡང་དཀའ་ཚེགས་ཆེ་བའི་བརྗོད་གཞི་ཆེན་པོ་ཞིག་ཏུ་བསྒྱུར་
ཐུབ་ངེས་རེད། དཔེར་ན། 《གླིང་གེ་སར་རྒྱལ་པོའི་སྒྲུང་》གི་ཁྱད་ཆོས་ལ་
ཞིབ་དཔྱད་ཅིག་བྱས་ཚེ། དེའི་ནང་གི་གཙོ་བོའི་མི་སྣ་རེ་གཉིས་ལ་དཔྱད་
བརྗོད་བྱས་ཆོག་ལ། བྱུང་རིམ་རེ་གཉིས་ལ་དཔྱད་བརྗོད་བྱས་ན་ཡང་ཆོག་པ་
མ་ཟད། ཁྱོན་ཡོངས་ཀྱི་སྒྱུ་རྩལ་དང་བསམ་བློའི་ཕྱོགས་ལྷུང་ལ་ཞིབ་དཔྱོད་
བྱས་ན་ཡང་ཆོག དེ་ལྟར་ཕྱོགས་མི་འདྲ་བ་དང༌། བརྗོད་གཞི་མི་འདྲ་བའི་
རྐྱེན་གྱིས་དཔྱད་རྩོམ་ལེགས་སྒྲུབ་བྱེད་པའི་དཀའ་ཚེགས་ཀྱང་མི་འདྲ་བ་ཞིག་
ཡིན། དེ་སྔོན་དཔྱད་རྩོམ་དེ་ཙམ་འབྲི་མྱོང་མེད་པ་ཞིག་ཡིན་ན་རྟོག་དཔྱོད་
བྱེད་གཞི་ཅུང་ཆུང་ཙམ་བྱས་ན་འཚམས་པོ་ཡོད་པ་ཞིག་ཡིན།
བརྗོད་གཞི་དང་ཁ་བྱང་གཏན་འཁེལ་བྱེད་པའི་ཚེ་ སོ་ སོའི་ནུས་པར་
གཞིགས་ཏེ་གཏན་འཁེལ་བྱེད་དགོས་པ་མ་ཟད། ད་དུང་གནད་དོན་འདི་
གཉིས་ལ་དོ་ནན་བྱེད་དགོས་པ་སྟེ། 1. རང་ཉིད་ལ་དེ་སྔོན་གྲ་སྒྲིག་ཕྲན་བུ་
ཡོད་ཅིང་རྨང་གཞི་ངེས་ཅན་ཞིག་ཡོད་པ་དང་། མྱོང་ཚོར་ཕྲན་བུ་ཡོད་པའི་
གནད་དོན་ལ་གཞིགས་དགོས་པ་ལས། སོ་སོར་རྨང་གཞི་དང་རྒྱུས་མངའ་
གཏན་ནས་མེད་པའི་གནད་དོན་འདམ་རྒྱུ་མེད་དོ། ། 2. སློབ་སྦྱོང་བྱ་བའི་
བརྒྱུད་རིམ་ནང་དུ་འཕྲད་པའི་གལ་ཆེའི་གནད་དོན་ནང་གི་གནད་དོན་གཅིག་
ལ་གཞིགས་ཏེ་ཞིབ་དཔྱད་བྱས་ན་ཅུང་ལེགས་ཙམ་ཡོང་ཐུབ་པ་ཞིག་ཡིན།
616



གཉིས་པ། དཔྱད་ གཞི ་ བསྡུ་ རུབ་ ཇི་ ལྟར་ བྱེད་ དགོས་
སམ།
རང་ཉིད་ལ་རྨང་གཞི་ཡོད་ལ་མྱོང་ཚོར་ཡོད་པའི་གནད་དོན་ལ་ཞིབ་
དཔྱད་དང་རིགས་པས་ཁུངས་སྐྱེལ་བྱེད་པའི་ཕྱོགས་གཏན་འཁེལ་བྱས་རྟིང་
གནད་དོན་དེ་དག་དང་འབྲེལ་བ་ཡོད་པའི་དཔྱད་གཞིའི་ཡིག་རིགས་ལྟ་ཀློག་
དང་བསྡུ་རུབ་ཞིབ་དཔྱད་བཅས་བྱེད་དགོས་པ་ཞིག་ཡིན། ཞིབ་འཇུག་བྱ་རྒྱུ་དེ་
ནི་ཐོག་མར་དཔྱད་གཞིའི་ཡིག་རིགས་བསྡུ་རུབ་བྱེད་རྒྱུ་ནས་འགོ་ཚུགས་དགོས་
པ་མ་ཟད། གནད་དོན་འདིའི་ཐད་མི་གཞན་ཚོའི་ཞིབ་འཇུག་བྱས་པའི་གྲུབ་
འབྲས་དང་བསམ་འཆར་ཤེས་རྟོགས་བྱེད་དགོས་པ་ཞིག་ཡིན་ལ། མི་གཞན་
ཚོས་གནད་དོན་དེའི་ཐད་ཞིབ་འཇུག་བྱེད་པའི་ཚད་གཞི་གང་ཞིག་ཏུ་སླེབས་
ཡོད་དང་། ཞིབ་འཇུག་བྱེད་པའི་གནད་དོན་གཙོ་བོ་ཅི་ཞིག་ཡིན་མིན་སོགས་
ཀྱི་གནས་ཚུལ་ཤེས་རྟོགས་བྱེད་དགོས་པ་ཞིག་ཡིན། གལ་སྲིད་དེ་ལྟར་མ་བྱས་
ཚེ་“ ཕག་པ་དཀར་པོའི་” དཔེ་བཞིན་དུ་འགྱུར་ཉེན་ཡོད་ལ། ཡང་ན་འགོར་
ལམ་དང་འཁྱོག་ལམ་ཞིག་ཏུ་འགྲོ་རྒྱུར་ཡང་ངེས་པ་མེད་རྐྱེན་གནད་འདིར་ངེས་
པར་དུ་དོ་ནན་བྱེད་དགོས་པ་ཞིག་ཡིན། དཔྱད་རྩོམ་ཞིག་འབྲི་སྐབས་སྔོན་ལ་
དཔྱད་རྩོམ་དེའི་བརྗོད་དོན་གཙོ་བོ་གང་ཡིན་དང༌། བརྗོད་དོན་ཁག་ཅི་ཙམ་
དབྱེ་བ། ཕན་ཚུན་འབྲེལ་བ་ཇི་ལྟར་བྱེད་དང་གོ་རིམ་ཇི་ལྟར་འཇོག་པར་
བསམ་གཞིགས་བྱེད་དགོས་ལ། ཐོག་མར་གྲ་སྒྲིག་དང་ཞིབ་འཇུག་གི་བརྒྱུད་
རིམ་ཞིག་ཀྱང་ཡོད་དགོས་པ་རེད། དེ་ལྟར་གནད་དོན་གང་ཞིག་ཡིན་ཡང་
རང་ཉིད་ཀྱི་ལྟ་ཚུལ་གསལ་པོ་ཞིག་གསལ་འདོན་བྱེད་དགོས་པ་མ་ཟད། མི་
གཞན་གྱི་ལྟ་ཚུལ་ཤེས་རྟོགས་ཀྱང་བྱེད་དགོས། དེ་འདྲ་བྱས་ཚེ་གཞི་ནས་ཅུང་
ཆ་ཚང་བ་དང་རྒྱས་བཤད་བྱེད་རྒྱུ་གནད་དུ་འཁེལ་བ་ཞིག་ཡོང་ཐུབ་རྒྱུ་དེ་ཡིན།
617



གནད་དོན་ལ་ཞིབ་དཔྱོད་བྱེད་པའི་ཚེ་དཔྱད་གཞིའི་ཡིག་རིགས་བསྡུ་རུབ་བྱེད་
པའི་ནང་དུ་ཕྱོགས་གཅིག་ནས་དཔྱད་གཞིའི་ཡིག་རིགས་ལྟ་ཀློག་དང་ཕྱོགས་
གཞན་ཞིག་ནས་ཞིབ་དཔྱོད་བྱས་ཏེ་མི་གཞན་གྱི་ཞིབ་དཔྱོད་བྱེད་པའི་གནད་
དོན་དེ་དག་ཡང་དག་མིན་དང་རྒྱུ་མཚན་ཁུངས་སྐྱེལ་ཞིག་ཡིན་མིན་བསམ་
གཞིགས་ཡང་ཡང་བྱེད་དགོས་པ་ཞིག་ཡིན། དེ་ལྟར་བྱས་ཚེ་དཔྱད་གཞིའི་ཡིག་
རིགས་ལྟ་ཀློག་བྱེད་པའི་བརྒྱུད་རིམ་དེ་དོན་དངོས་ཐོག་ཞིབ་འཇུག་གི་བརྒྱུད་
རིམ་ཞིག་ཡིན་པ་མ་ཟད། རང་ཉིད་ཀྱི་ལྟ་ཚུལ་ལེགས་གྲུབ་ཡོང་བའི་བརྒྱུད་
རིམ་ཞིག་ཀྱང་ཡིན་དགོས། །
གལ་ཏེ་སོ་སོས་ཞིབ་དཔྱོད་བྱེད་པའི་གནད་དོན་དེའི་ ཐད་མི་གཞན་
གྱིས་ཞིབ་དཔྱོད་དང་རྣམ་བཤད་གང་ཡང་བྱས་མེད་པའི་གནད་དོན་ཞིག་ཡིན་
པ་དང༌། གནད་དོན་དེའི་སྐོར་ལ་དཔྱད་གཞི་ཡིག་རིགས་གང་ཡང་བརྙེད་མེད་
པ། དཔེར་ན། དུས་དེབ་ཐོག་བཏོན་ཚར་ཙམ་ཡིན་པའི་བརྩམས་སྒྲུང་གསར་
པ་ཞིག་ཡིན་ན་ཐོག་མར་རྩོམ་པ་པོ་དེས་བྲིས་པའི་རྩོམ་ཡིག་གཞན་དག་གི་
དཔྱད་གཞི་བསྡུ་རུབ་དང་རྩོམ་པ་པོའི་གནས་ཚུལ་ཤེས་རྟོགས་བྱེད་དགོས་པ་མ་
ཟད། བརྩམས་སྒྲུང་དེའི་ནང་ནས་གསལ་བའི་ལོ་རྒྱུས་ཀྱི་རྒྱབ་ལྗོངས་དང་།
བསམ་བློའི་བརྩེ་དུང་ཇི་འདྲ་ཞིག་མཚོན་པར་བྱས་ཡོད་དང་། བརྩམས་སྒྲུང་
དེས་ཇི་ལྟར་མཚོན་པར་བྱས་ཡོད་དང་། དེའི་ཁྱད་ཆོས་དང་སྤྱི་ཚོགས་ཀྱི་ནུས་
པ་སོགས་ལ་ཞིབ་དཔྱོད་བྱེད་དགོས་པ་རེད། གལ་སྲིད་བརྩམས་སྒྲུང་ཞིག་ལ་
ཞིབ་དཔྱོད་བྱས་ཚེ། དཔེ་མཚོན་རང་བཞིན་དང༌། གསར་རྩོམ་བྱེད་ཐབས།
བྱུང་རིམ་དང་བཀོད་སྒྲིག་སོགས་ཀྱི་རིགས་པའི་གཞུང་ལུགས་དང་རྩོམ་པ་པོས་
གསར་རྩོམ་བྱེད་པའི་ནང་གི་དངོས་ཡོད་གནས་ཚུལ་ལ་གཞིགས་ཏེ་རྩོམ་ཡིག་
དེས་གནད་དོན་དེ་དག་ཐད་ལ་ཉམས་མྱོང་གསར་པ་གང་ཞིག་འདོན་སྤྲོད་
བྱས་ཡོད་མེད་ལ་རྟོག་དཔྱོད་བྱེད་དགོས། མི་གཞན་ཚོས་རྩོམ་ཡིག་ལ་དཔྱད་
618



གཏམ་ཇི་ལྟར་བྱས་ཡོད་མེད་ཀྱི་ཐབས་ཤེས་ཀྱང་ལྟ་ཀློག་བྱེད་དགོས་པ་ཞིག་
ཡིན་( ཕྱོགས་གང་ནས་གཞི་བཟུང་བ། མི་སྣའི་གཟུགས་བརྙན་བསྐྲུན་ཐབས་
བསམ་བློའི་རིན་ཐང་དང་སྒྱུ་རྩལ་གྱི་རིན་ཐང་) དཔྱད་གཞིའི་ཡིག་རིགས་ལྟ་
ཀློག་དང་བསྡུ་རུབ་བྱེད་པའི་ནང་སྤྱིར་གནད་དོན་འདི་གྲས་ལ་དོ་སྣང་བྱེད་
དགོས་པ་སྟེ། 1. ཐོག་མར་གནད་དོན་དེའི་སྐོར་གྱི་དཔྱད་གཞིའི་ཡིག་རིགས་
ཡོད་ཚད་བསྡུ་རུབ་དང་ཆ་ཚང་བ་ཞིག་ཡོང་རྒྱུར་རེ་འདོད་བྱེད་ཀྱི་ཡོད་པ་རེད།
གལ་ཏེ་རང་ཉིད་ལ་ནུས་པ་དང་དུས་ཚོད་ཡོད་ཚེ་དེ་ནི་ཡང་དག་པ་དང་ལེགས་
པོ་ཞིག་ཡིན། འོན་ཏེ་གནད་དོན་དེའི་ཕྱི་ངོས་སུ་ཡང་ཕྱི་ངོས་ཤིག་ཡོང་གི་ཡོད།
དཔེར་ན། བརྩམས་སྒྲུང་ཞིག་གི་སྒྱུ་རྩལ་གྱི་ཐབས་རྩལ་ལ་སྐྱོན་ཡོན་བརྗོད་ཚེ་
དེར་གཟུགས་སྣང་བསམ་གཞིགས་བྱེད་པའི་གཞུང་ལུགས་ཤེས་དགོས་པ་མ་
ཟད། ད་དུང་སེམས་ཁམས་རིག་པ། སྒྱུ་རྩལ་གྱི་ལོ་རྒྱུས་ཤེས་རྟོགས་བྱས་པ་
དང་དུས་མཚུངས་རྩོམ་པ་པོ་དེའི་རྩོམ་ཡིག་ཁྱོན་ཡོངས་དང་རྩོམ་ཡིག་དེ་དག་
གི་ལོ་རྒྱུས་ཀྱི་རྒྱབ་ལྗོངས་སོགས་ཁྱོན་ཡོངས་ཀྱི་གནས་ཚུལ་ཤེས་རྟོགས་བྱེད་
དགོས་ལ། དཔྱད་ གཞི་དེ་དག་ཡང་ ཤིན་ཏུ་མང་བ་ཞིག་ཡིན། འོན་ཏེ།
དཔྱད་གཞི་ཡོད་ཚད་ཤིན་ཏུ་གལ་ཆེ་བ་ཞིག་མ་ཡིན། དེ་ལྟར་གཙོ་ཕལ་དབྱེ་བ་
ཕྱེ་ཞིང་རང་ཉིད་ཀྱིས་ཞིབ་འཇུག་བྱེད་གཞི་དེ་དང་འབྲེལ་བ་དམ་ཟབ་ཡོད་པའི་
ཡིག་རིགས་དེ་དག་ལྟ་ཀློག་བྱེད་དགོས་པ་ཞིག་ཡིན། གལ་སྲིད་དེ་ལྟར་མ་བྱས་
ཚེ་དུས་ཚོད་འཕྲོ་བརླག་མང་ཞིང་འབྲས་བུ་ལེགས་པོ་ཞིག་ཐོབ་རྒྱུར་འགལ་རྐྱེན་
ངེས་ཅན་ཞིག་ཡོང་ངེས་ཡིན། 2. དཔྱད་གཞིའི་ཡིག་རིགས་ལྟ་ཀློག་བྱེད་པའི་
ནང་རྟག་པར་གནད་དོན་འདི་ལྟར་ཞིག་ཡོད་པ་སྟེ། ཐོག་མར་དཔྱད་གཞི་
ཉུང་ཡང་ལྟ་ཀློག་བྱེད་པའི་ནང་དུ་དེབ་ཐེར་མང་ཐག་ཆོད་དེ་དེབ་ཐེར་གྱི་ནང་
དུ་མགོ་བོ་འཁོར་ཏེ་ཚུར་ཐོན་མི་ཐུབ་པའི་ཚོར་སྣང་ཞིག་ཡོང་གི་ཡོད་རྐྱེན།
དཔེ་དེབ་ལྟ་ཀློག་བྱེད་པའི་བརྒྱུད་རིམ་ནང་དུ་ཐོག་མཐའ་བར་གསུམ་དུ་དཔྱད་
619



གཞི་དེ་ དག་ རང་ ཉིད་ ཀྱི་ཞིབ་ འཇུག་བྱེད་ གཞི་ དང་ ཁ་མི་བྲལ་ བ་མ་ ཟད།
གནད་དོན་དེ་རང་ལ་དམིགས་དགོས་པ་ཞིག་ཡིན། །
དེ་མིན་དཔེ་དེབ་ལྟ་ཀློག་བྱེད་པའི་ནང་དུ་སྐྱོན་ཆ་འདི་ལྟར་ཞིག་ཡོད་པ་
སྟེ་དཔེ་དེབ་ལྟ་ཀློག་བྱེད་སྐབས་རང་ཉིད་ཀྱི་ཞིབ་འཇུག་བྱེད་གཞི་དང་འབྲེལ་བ་
དེ་ཙམ་མེད་ཀྱང་ཤིན་ཏུ་ལེགས་པའི་རྩོམ་ཡིག་འགའ་ཤས་མཐོང་ཞིང་། རྗེས་
སུ་རྩོམ་ཡིག་དེ་དག་མཐོང་དཀོན་པ་ཞིག་ཡིན་སྙམ་སྟེ་རང་ཉིད་ཀྱི་ཞིབ་འཇུག་
བྱེད་གཞི་ཡང་བརྗེད་དེ་ལྟ་ཀློག་བྱེད་ཀྱི་ཡོད་རྐྱེན་དོན་དངོས་ཐོག་རང་ཉིད་ཀྱི་
ཞིབ་འཇུག་བྱེད་པའི་དཔྱད་གཞིའི་ཡིག་རིགས་བསྡུ་རུབ་བྱེད་རྒྱུ་དེ་ནར་འགྱང་
བྱེད་ཀྱི་ཡོད་པ་རེད། དེར་བརྟེན་རྗེས་སུ་བརྙེད་ཁག་པའི་རྩོམ་ཡིག་དེ་དག་
སྔོན་ལ་ཟིན་བྲིས་ཤིག་བརྒྱབ་སྟེ་རྗེས་སུ་ལྟ་རྒྱུར་བཞག་ན་འགྲིག་གོ །དེ་ནི་རི་
འཛེགས་མཁན་ཞིག་ལ་མཚོན་ན། ལམ་བུའི་གཡས་གཡོན་གྱི་མེ་ཏོག་དང་
ཤིང་ནགས་སོགས་ལ་ལྟ་གིན་ལྟ་གིན་འཛེགས་ཚེ། རི་བོའི་རྩེ་མོར་སླེབས་པའི་
དུས་ཚོད་འགྱངས་རྒྱུ་ཡིན་པ་ལྟར་རོ། ། 3. དཔྱད་གཞིའི་ཡིག་རིགས་ལྟ་
ཀློག་བྱས་ཟིན་ཞིང་རང་ཉིད་ལ་དགོས་མཁོ་ཡོད་པ་རྣམས་ཟིན་བྲིས་བརྒྱབ་
དགོས་ལ། མི་གཞན་ཚོས་དཔྱད་གཞིའི་ནང་ནས་འདྲེན་པ་རྣམས་ལ། རྩོམ་
པ་པོའི་མིང་དང་། དེབ་ཐེར་དང་ཡང་ན་དུས་དེབ་ཀྱི་མིང་དང༌། པར་བསྐྲུན་
བྱས་པའི་དུས་ཚོད། ཤོག་གྲངས་བཅས་གསལ་པོ་འགོད་དགོས། རྒྱུ་མཚན་
ནི་གཅིག་ནས་དུས་ཚོད་རིང་པོ་ཕྱིན་རྗེས་སྐད་ཆ་དེ་དག་དེབ་ཐེར་གང་ནས་
ལུང་དྲངས་པ་དང་། རྩོམ་པ་པོ་སུ་ཡིན། ཤོག་གྲངས་གང་ནས་ཡིན་བརྗེད་
ངེས་སུ་སོང་བ་དང༌། བསྐྱར་དུ་འཚོལ་སྐབས་དུས་ཚོད་ངེས་ཅན་ཞིག་བེད་
སྤྱད་དེ་འཚོལ་དགོས་པ་དང་། ལྷག་པར་དུ་དུས་དེབ་ཐོག་འགོད་དགོས་པའི་
དཔྱད་རྩོམ་ཞིག་ཡིན་ན་དེ་བས་ཀྱང་གསལ་པོ་བྲིས་དགོས་པ་དང་། གསལ་པོ་
ཞིག་བྲིས་མེད་ཚེ་པར་བསྐྲུན་བྱེད་རྒྱུའི་དུས་ཚོད་ནར་འགྱངས་འགྲོ་བའི་སྐྱོན་
620



ཡོད་དོ་སྙམ།
གསུམ་ པ། དཔྱད་ གཞིར་ ཞུན་ བརྡར་ བྱས་ ཏེ་ གནད་
བསྡུས་ཤིག་འབྲི་དགོས། །
དཔྱད་རྩོམ་ཞིག་འབྲི་སྐབས་ཐོག་མར་གནད་དོན་དེའི་ཐད་དཔྱད་གཞི་
ཉུང་ངུ་ལས་མེད་ཅིང་རང་ཉིད་ཀྱི་གནད་དོན་དེའི་ཐད་ཡི་གེ་འགའ་ཤས་ཤིག་
ལས་འབྲི་ཐུབ་པ་མི་འདུག་སྙམ་པ་དང་འོན་ཏེ་དཔྱད་གཞིའི་ཡིག་རིགས་རྣམས་
བསྡུ་རུབ་བྱས་ཟིན་ཞིང་དཔྱད་གཞི་མང་ཐག་ཆོད་དེ་ཇི་ལྟར་གདམས་གསེས་
བྱེད་པ་དང༌། སོ་སོའི་ལྟ་ཚུལ་ཇི་ལྟར་གསལ་མཚོན་བྱེད་རྒྱུ་སོགས་ཀྱི་དཀའ་
གནད་ཅིག་ཡོད་རྐྱེན་དེའི་སྐབས་དཔྱད་གཞི་དེ་དག་ལ་ཞུན་བརྡར་བྱས་ཏེ་
གནད་བསྡུས་ཤིག་འབྲི་དགོས། དཔེར་ན། ཁང་པ་རྒྱག་པར་སྔོན་ལ་ས་བཀྲ་
ཞིག་བྲིས་དགོས་པ་དང་དེ་རྗེས་ཨར་ལས་བྱེད་དགོས་པ་ལྟར་དཔྱད་རྩོམ་འབྲི་
བར་ཡང་བརྗོད་བྱའི་སྙིང་དོན་གཏན་འཁེལ་བྱས་རྟིང་སྔོན་ལ་གནད་བསྡུས་
ཤིག་འགོད་དགོས་པ་ནི་ས་བཀྲ་འགོད་པ་ལྟར་ཡིན། བརྗོད་བྱ་ཇི་ལྟར་ཡིན་
མིན་བསམ་བློ་གཏོང་བ་དང་དུས་མཚུངས་གནད་བསྡུས་ལེགས་པོ་ཞིག་བཀོད་
ན་བསམ་གཞི་ལེགས་སྒྲིག་དང་། གནས་ཚུལ་གོ་རིམ་བསྒྲིག་པ། སྙིང་དོན་དེ་
བས་གསལ་ཆ་དོད་པ། གོང་འོག་མཐུད་སྦྱོར་དང༌། བསྐྱར་བཤད་མི་ཡོང་
བར་ཕན་ནུས་ངེས་ཅན་ཞིག་ཐོན་ཐུབ་ཀྱི་རེད་ལ། རྩོམ་ཡིག་གི་གོ་རིམ་མི་
འཁྲུག་པར་ཕན་པ་ཆེན་པོ་ཡོད་པ་ཞིག་ཡིན། དཔེར་ན། ཁོ་བོའི་ཉམས་མྱོང་
ལ་གཞིགས་ནས་ཐོག་མར་ཁ་བྱང་ངམ་བརྗོད་གཞི་གཏན་འཁེལ་བྱས་རྙིང་དེ་
ནས་དཔྱད་གཞིའི་ཡིག་རིགས་བསྡུ་རུབ་ལྟ་ཀློག་བྱས་ཏེ། དཔྱད་གཞི་དེ་དག་
ཕན་ཚུན་བསྡུར་ཞིབ་དང་ཞུན་བརྡར་བྱས་ཐོག་དེ་ནས་གནས་བསྡུས་ཤིག་
བཀོད་ཀྱི་ཡོད་དཔེར་ན། ཁོ་བོས་བྲིས་པའི་《དུས་སྐབས་གསར་པའི་བོད་
621



རིགས་ཀྱི་རྩོམ་རིགས་སྒྱུ་རྩལ་དང་དེའི་འཕེལ་ཕྱོགས་ཀྱི་གནད་དོན་ལ་དཔྱད་
པ་》ཞེས་པའི་ཁ་བྱང་ཞིག་ གཏན་འཁེལ་བྱས་ཤིང་གནད་བསྡུས་འདི་ལྟར་
བཀོད།
གཅིག “ མི་བཞི་ངན་རེངས་” གཏོར་རྗེས་བོད་རིགས་ཀྱི་རྩོམ་རིག་སྒྱུ་
རྩལ་དང་དེའི་འཕེལ་ཕྱོགས་སྐོར།
གཉིས། དུས་སྐབས་གསར་པའི་བོད་རིགས་ཀྱི་རྩོམ་རིག་སྒྱུ་རྩལ་ གྱི་
གཙོ་བོའི་ཁྱད་ཆོས་སྐོར།
གསུམ། དུས་སྐབས་གསར་པའི་བོད་རིགས་རྩོམ་རིག་སྒྱུ་རྩལ་གྱི་ཞན་
ཆ་དང་བཀག་རྒྱ།
བཞི། ཉེ་ལམ་བོད་རིགས་ཀྱི་རྩོམ་རིག་གསར་རྩོམ་བྱེད་པའི་ནང་དུ་
མདུན་དུ་ལྷགས་པའི་གཙོ་བོའི་གནད་དོན་སྐོར་ཞེས་གནད་བསྡུས་དེ་འདྲ་ཞིག་
བཀོད་པ་དང་དེ་རྗེས་བསམ་གཞི་ལེགས་སྒྲིགས་དང་དཔྱད་གཞིར་བསྡུར་ཞིབ་
བྱས་ཏེ་དངོས་སུ་འབྲི་སྐབས་དེ་དག་གི་གཤམ་དུ་ཡང་དོན་ཚན་ཆུང་ངུ་ཁག་
འགའ་ཞིག་ཏུ་བགོས་ཏེ་རང་ཉིད་ཀྱི་ལྟ་ཚུལ་ལྷུག་གླེང་བྱས་ཡོད་པ་ཞིག་ཡིན།
དཔྱད་རྩོམ་དངོས་སུ་འབྲི་བའི་བརྒྱུད་རིམ་ནང་དུ་གནད་བསྡུས་དེར་
འགྱུར་བ་འགྲོ་སྲིད་ཀྱང་གནད་བསྡུས་འགོད་པ་ནི་དོན་མེད་ཀྱི་བྱ་བ་ཞིག་གཏན་
ནས་མ་ཡིན་ནོ། །མི་གཞན་གྱིས་བྲིས་པའི་དཔྱད་རྩོམ་ལྟ་ཀློག་བྱེད་པའི་བརྒྱུད་
རིམ་ནང་རྟག་པར་བསམ་ཚུལ་འདི་འདྲ་འགའ་ཞིག་ཡོང་ཐུབ་པ་སྟེ།
1. མི་གཞན་གྱི་ལྟ་ཚུལ་དེར་རང་ཉིད་མོས་མཐུན་ཡོད་ཀྱང་དེར་ཞན་ཆ་
འགའ་རེ་གནས་ཡོད་པ་དང༌། རང་ཉིད་ཀྱི་ལྟ་ཚུལ་དེར་རྒྱུ་མཚན་གསར་པ་
འགའ་ཞིག་བསྣོན་འཕྲི་བྱས་ཏེ་ལྟ་ཚུལ་དེ་དེ་བས་ཕུན་སུམ་ཚོགས་པ་དང་
རིགས་པས་ཁུངས་སྐྱེལ་བྱེད་ཐུབ་པ།
2. ལྟ་ཚུལ་དེར་མོས་མཐུན་གཏན་ནས་མེད་ཅིང་། ལྟ་ཚུལ་དེར་རྩོད་
622



གླེང་བྱས་ནས་རང་ཉིད་ཀྱི་རྒྱུ་མཚན་དང་ལྟ་ཚུལ་གསལ་འདེབས་བྱས་ཆོག་པ་་
ཞིག་ཡིན། འོན་ཏེ། མི་གཞན་གྱི་ལྟ་ཚུལ་ལ་དགག་སྒྲུབ་བྱེད་སྐབས་ངེས་པར་
དུ་ལྷག་བསམ་ཟོལ་མེད་ཀྱི་སྒོ་ནས་མ་ཡིག་གཞན་ནས་དྲངས་པའི་ལུང་རྣམས་
མ་ཕྱི་དང་མཐུན་ཞིང་འཁྲུལ་མེད་པ་ཡོང་ཐབས་བྱེད་དགོས་པ་དང༌། ཚིག་
དུམ་ཁྱེར་ནས་ལག་ལེན་འཁྱོག་བཤད་དང་ གོ་བ་ལོག་སྒྲུབ་མི་ཡོང་བ་བྱེད་
དགོས་པ་ལས་གང་བྱུང་དུ་རང་ཉིད་ཀྱི་མྱོང་ཚོར་ཁོ་ན་བརྗོད་ན་མི་འགྲིག་གོ
3. མི་གཞན་གྱི་གནད་དོན་དེའི་ ཐད་ཞིབ་དཔྱོད་བྱས་མེད་པའི་ཁོང་
གཏོགས་གསར་པ་ཞིག་དང༌། ཡང་ན་རང་ཉིད་ཀྱི་ལྟ་ཚུལ་གསར་པ་དེ་དག་མ་
གཞི་མི་གཞན་གྱི་བློ་སྒོ་ཕྱེ་བའི་འོག་ཏུ་བྱུང་བ་ཞིག་ཡིན་རུང༌། དེ་ནི་རང་ཉིད་
ཀྱི་ལྟ་ཚུལ་གསར་པ་ཞིག་ཡིན་རྐྱེན་བློ་ཁོག་ཆེན་པོས་ཞིབ་དཔྱོད་བྱས་ན་འགྲིག་
གོ །དེ་མིན་རང་ཉིད་ཀྱི་དཔྱད་བརྗོད་བྱས་པ་དེ་དག་བདེན་སྒྲུབ་ཁུངས་ལྡན་
དང་དབྱེ་ཞིབ་ནུས་ལྡན་ཞིག་ཡོང་བ་བྱེད་དགོས། ལྟ་ཚུལ་ཡང་དག་པ་ཞིག་
ཡིན་ཕྱིན་དེར་ཁུངས་ལུང་ངེས་ཅན་ཞིག་ལྡན་དགོས་པས་དཔྱད་བརྗོད་རྩོམ་
ཡིག་ནང་དུ་ལྟ་ཚུལ་ཡང་དག་པ་ཞིག་འདོན་དགོས་པ་མ་ཟད། ལྟ་ཚུལ་དེ་དག་
ལུང་དང་རིགས་པས་ཁུངས་སྐྱེལ་བྱས་ཏེ་རྒྱས་བཤད་བྱ་དགོས་ལ། བརྗོད་དོན་
དེ་དག་རྒྱུ་མཚན་ལྡན་ཞིང་ཁུངས་བཙན་པ་དང་ནུས་པ་ཐོན་ཐུབ་པ་ཞིག་བྱེད་
དགོས། དེ་ལྟར་བྱུང་ན་མི་རྣམས་ཀྱིས་དེར་ངོས་འཛིན་དང་ཡིད་ངོར་འཐད་
པའམ་བློ་མོས་ཡིད་ཆེས་སྐྱེ་བ་ཞིག་ཡོང་ཐུབ་ཀྱི་རེད། ད་དུང་དཔྱད་རྩོམ་ནང་
དུ་ལྟ་ཚུལ་ཡོད་པ་ཙམ་ལས་ལྟ་ཚུལ་དེ་ཁུངས་སྐྱེལ་བྱ་ཐུབ་པའི་དཔྱད་གཞི་མེད་
པའམ་ནུས་ལྡན་གྱི་དཔྱད་གཞི་ཕུན་སུམ་ཚོགས་པོ་ཞིག་མེད་པ་དང་ལྟ་ཚུལ་ལ་
དགོས་ངེས་ཀྱི་བདེན་དཔང་དང་ཁུངས་ལུང་མེད་ཅིང་བརྗོད་དོན་སྟོང་བཤད་
བྱེད་པ་དང་། ཡང་ན་དཔྱད་གཞི་ཁོ་ན་བསྡུ་རུབ་བྱས་ཏེ་སྤུངས་པ་ཙམ་ལས་
རང་ཉིད་ཀྱི་ལྟ་ཚུལ་མེད་པའམ་ལྟ་ཚུལ་གསལ་འདོན་བྱས་མེད་པ། དཔྱད་
623



གཞི་དང་ལྟ་ཚུལ་ལྡོག་ཕྱོགས་སུ་གྱུར་བའི་རིགས་མི་ཡོང་བར་བསམ་གཞིགས་
བྱེད་དགོས་པ་དང་། དཔྱད་རྩོམ་འབྲི་ཐབས་མི་སོ་སོའི་ཁྱད་ཆོས་ལ་གཞིགས་
ཏེ་རྣམ་པ་མི་འདྲ་བ་ཡོད་རུང་སྤྱིའི་འགྲོ་ལུགས་གོང་སྨོས་གནད་དོན་དེ་དག་
ཡིན་ལ། ཉེ་ལམ་རྩོམ་གྱི་འགྲོ་ལུགས་སྣ་མང་ཕུན་སུམ་ཚོགས་པ་ཞིག་ཡིན་རྐྱེན་
བརྗོད་གཞིའི་གནད་དོན་ལ་གཞིགས་ཏེ་བྲིས་ན་ཅུང་འཚམ་པ་ཞིག་ཡིན། མི་
གཞན་གྱི་ལྟ་ཚུལ་ལ་འདོད་མོས་མེད་བཞིན་རང་ཉིད་ཀྱི་ལྟ་ཚུལ་གསར་པ་ཞིག་
གླེང་དགོས་ཚེ་སྔོན་ལ་གླེང་གཞི་ཕྲན་བུ་བྲིས་པ་དང༌། དེའི་ནང་གཙོ་བོ་མི་
གཞན་གྱི་བཞེད་པ་མི་མཐུན་པ་རྣམས་ཕྱོགས་བསྡུས་ཤིག་བྱས་ཏེ་རང་ཉིད་ཀྱི་
ལྟ་ཚུལ་མངོན་གསལ་དོད་པོས་བཀོད་ན་འགྲིག དཔེར་ན། ཆབ་སྤེལ་ཚེ་
བརྟན་ཕུན་ཚོགས་ལགས་ཀྱིས་མཛད་པའི་དཔྱད་རྩོམ་《གཉའ་ཁྲི་བཙན་པོ་ནི་
བོད་རང་གི་མི་ཞིག་ཡིན། སྤུ་རྒྱལ་གདུང་རབས་ཀྱི་རྩ་བའི་འབྱུང་ཁུངས་སྐོར་
ལ་ཅུང་ཟད་དཔྱད་པ།》ལྟ་བུའོ། །དཔྱད་རྩོམ་དེའི་ནང་དང་པོ་གླེང་གཞི་དང་།
གཉིས་པ་བརྗོད་དོན་དངོས། གསུམ་པ་མཇུག་བསྡུ་བ་བཅས་དོན་ཚན་གསུམ་
ལས་གྲུབ་པ་དང༌། གླེང་གཞིའི་ནང་དུ་ད་བར་མི་ལོ་སྟོང་ཕྲག་གཉིས་ལྷག་གི་
དུས་ཡུན་རིང་པོའི་ནང་ལོ་རྒྱུས་ཀྱི་ མི་དེའི་འབྱུང་ཁུངས་སྐོར་ལ་སྔ་ ཕྱི་བར་
གསུམ་དུ་རང་རང་གི་འདོད་ཚུལ་དང་བཤད་ལུགས་མི་མཐུན་པ་ཅི་རིགས་ཤིག་
ཐོན་ཡོད། དེ་དག་ ཕྱོགས་བསྡུས་བྱས་ན་ གཞི་རྩའི་ ཐོག་ གཤམ་གསལ་ གྱི་
བཤད་ཚུལ་མི་འདྲ་བ་བཞི་ལ་བསྡུས་ཏེ། གནམ་གྱི་ལྷ་ལས་མི་ཡུལ་གྱི་རྗེ་བོར་
བྱོན་པ་ཟེར་བ་དང་གཅིག རྒྱ་གར་གྱི་ཤཱཀྱའི་རྒྱལ་རྒྱུད་གཅིག་ཡུལ་འཁྱར་ཏེ་
བོད་ཀྱི་རྗེ་བོར་གྱུར་བ་ཟེར་བ་དང་གཉིས། མེས་རྒྱལ་ནང་ས་ནས་བྲོས་པའི་
འཕན་མྱི་ཡིན་ཟེར་བ་དང་གསུམ། བོད་སྤུ་བོའི་ཡུལ་ནས་སྤྲུགས་པའི་ཁྱེའུ་
ཞིག་ཡར་ལུང་དུ་གདན་དྲངས་པ་ཡིན་ཞེས་པ་དང་བཞིའོ། །ཞེས་དེ་སྔོན་མི་
རྣམས་ཀྱི་ཞིབ་འཇུག་བྱེད་སྐབས་ལྟ་ཚུལ་མི་འདྲ་བ་རྣམས་གསལ་པོར་སྟོན་པ་
624



དང་དེ་རིང་ལྟ་ཚུལ་རེ་རེ་ལ་དགག་སྒྲུབ་ཀྱིས་དཔྱད་ཞིབ་བྱས་ནས་མཐར་རང་
ཉིད་ཀྱི་ལྟ་ཚུལ་རྣམས་གསལ་འདོན་བྱས་ཡོད་པ་ལྟ་བུའོ། །
ཕྱོགས་གཞན་ཞིག་ནི་སོ་སོས་དཔྱད་པ་བྱེད་པའི་ཁྱབ་ཁོངས་དེའི་ནང་
མི་གཞན་གྱིས་ཞིབ་དཔྱོད་གཏན་ནས་བྱས་མེད་པའི་གནད་དོན་གསར་པ་ཞིག་
ཡིན་ཚེ་རང་ཉིད་ཀྱིས་གནད་དོན་དེར་ཞིབ་འཇུག་བྱེད་པའི་བསམ་བློའི་སྐུལ་
སློང་དང་ཡང་ན་ཞིབ་འཇུག་བྱེད་པའི་དགོས་པ་སོགས་ལ་གསལ་བཤད་ཕྲན་བུ་
བྱ་དགོས་པ་རེད། །
བཞི་པ། གཟབ་ནན་གྱིས་བཟོ་བཅོས་བྱེད་དགོས།
རྩོམ་ཡིག་ལ་བཟོ་བཅོས་བྱེད་ཐབས་གཏན་འཁེལ་བ་ཞིག་མེད་པ་དང་
མི་སོ་སོར་ཡང་རྩོམ་ཡིག་འབྲི་བའི་གོམས་གཤིས་མི་འདྲ་བ་ཡོད་ལ་བཟོ་བཅོས་
བྱེད་ཐབས་མི་འདྲ་བ་ཡང་ཡོད། འགའ་རེས་ཀྱིས་ཐོག་མའི་མ་ཡིག་འགོད་
བཞིན་པར་བཟོ་བཅོས་ཀྱང་བྱེད་ཀྱིན་བྱེད་ཀྱིན་བྱས་ཏེ། དཔྱད་རྩོམ་ཞིབ་
བརྟག་བྱེད་པའི་བརྩོན་འགྲུས་སམ་ནུས་ཤུགས་ཡོད་ཚད་ ཐོག་མའི་མ་ཡིག་
འགོད་པར་འཇོག་པ་དང་འགའ་རེས་ཀྱིས་མ་ཡིག་བྲིས་ཟིན་རྗེས་བསྐྱར་དུ་བཟོ་
བཅོས་རིམ་གྱིས་བྱེད་པ་དང༌། ཡང་འགའ་རེས་ཀྱིས་མ་ཡིག་བྲིས་ཚར་རྗེས་
ཉིན་འགའ་ཤས་བཞག་སྟེ་དེ་ནས་བཟོ་བཅོས་བྱེད་པ། འགའ་རེས་ཀྱིས་མི་
གཞན་ལ་བསྟན་ཏེ་བསམ་འཆར་བསྡུ་བའམ་རོགས་རམ་ཞུ་བ་སོགས་ཐབས་
ཤེས་སྣ་ཚོགས་ཡོད་དོ། །མི་ཚང་མར་མྱོང་ཚོར་འདི་འདྲ་ཡོད་པ་སྟེ་མ་ཡིག་ལ་
བཟོ་བཅོས་བྱ་རྒྱུ་དེ་ཐོག་མའི་མ་ཡིག་འབྲི་བ་ལས་དཀའ་ཚེགས་ཆེ་ཞིང་། ལྷག་
པར་སོ་སོའི་རྩོམ་ཡིག་ནང་གི་གནད་དོན་དང་སྐྱོན་དག་སོ་སོས་ཤེས་རྟོགས་
བྱེད་རྒྱུ་ཤིན་ཏུ་ཁག་པའི་གནད་དོན་ཞིག་ཡིན་རྐྱེན་ངེས་པར་དུ་ནན་ཏན་གྱིས་
སྒོ་ནས་བཟོ་བཅོས་བྱེད་དགོས་པ་དང༌། བཟོ་བཅོས་བྱེད་པའི་སྐབས་སུ་ཚིག་
625



སྦྱོར་བྱེད་སྟངས་དང་། ལྟ་ཚུལ་གསལ་འདོན་བྱེད་ཐུབ་ཡོད་མེད། རིགས་
པས་ཁུངས་སྐྱེལ་དང་རྒྱུ་མཚན་ཡང་དག་བྱུང་མིན་སོགས་ལ་ཡང་ཡང་ཞིབ་
དཔྱོད་བྱ་དགོས། དཔྱད་རྩོམ་རིང་ཐུང་འཚམ་པོ་ཞིག་བྱུང་ན་ལེགས་ཤིང་གཙོ་
བོ་རང་ཉིད་ཀྱི་ལྟ་ཚུལ་གསལ་པོ་བརྗོད་ཐུབ་རྒྱུར་གཙོ་བོར་འཛིན་པ་ལས་རྩོམ་
ཡིག་གི་རིང་ཐུང་དེ་དཔྱད་རྩོམ་རིན་ཐང་གི་ཚད་འཇོག་ས་ཞིག་གཏན་ནས་མ་
ཡིན། དཔྱད་རྩོམ་གྱི་བརྗོད་གཞི་ཇི་འདྲ་ཞིག་ཡིན་རུང་གང་ལྟར་དེའི་ནང་རང་
ཉིད་ཀྱི་ལྟ་ཚུལ་ཞིག་འདོན་དགོས་པ་ལས་ལྟ་ཚུལ་མེད་ན་དཔྱད་རྩོམ་གྱི་ཁོངས་
སུ་མི་འགྲོ་བའི་ཡིད་གཟབ་གནང་དགོས་སོ། །
མཆན་འགྲེལ།
•་ ག་ང་་དཀར་པོ་”ཞེས་པའི་གཏམ་རྒྱུད་གཅིག་ཡོད་པ་སྟེ། དེ་ཡང་མཐའ་འཁོབ་
ཀྱི་མི་ཚང་ཞིག་ལ་གྲོང་ཚོ་དེའི་ནང་དུ་སྔར་མེད་པའི་ཕག་ཕྲུག་དཀར་པོ་ཞིག་སྐྱེས་པ་དང་
ཡུལ་མི་དེས་འདི་ནི་སྲིད་ན་མེད་པའི་ཕག་པ་དཀར་པོ་ཞིག་ཡིན་རྐྱེན་དེ་རྒྱལ་པོར་ཕུལ་ན་
རང་ཉིད་ལ་གཟིགས་སྐྱོང་ཆེན་པོ་ཐོབ་རྒྱུ་རེད་སྙམ་སྟེ། ཐག་རིང་དུ་རྒྱལ་པོར་ཕག་ཕྲུག་
དཀར་པོ་དེ་ཕུལ་བར་བསྐྱོད་པ་དང༌། ཁོ་བོ་རྒྱལ་པོའི་ཕོ་བྲང་གི་ཉེ་འགྲམ་དུ་འབྱོར་སྐབས་ཡུལ་
དེར་ཕག་པ་དཀར་པོས་ཁེངས་ཡོད་པས་ཁོངོའི་རེ་བ་དོན་མེད་དུ་སོང་བ་རེད་ཅེས་པའི་གཏམ་
རྒྱུད་ཅིག་གོ །
（《སློབ་ ཁྲིད་ ཞིབ་ འཇུག་ གནས་ ཚུལ་》2001ལོའི་ དུས་ དེབ་ དང་ པོའི་ ཐོག་
འཁོད།)
626



འཚོ་བར་འཛིན་པའི་ཡ་མཚན་གྱི་
གཏན་ཚིགས་རིགས་པ། །
རྫོང་མི་དམངས་སྨན་ཁང་གི་ནད་ཁྲིའི་སྟེང་དུ་མགོ་ དང༌། གདོང༌།
རྐང་ལག་སོགས་ལ་རྨ་རས་དཀྲིས་པའི་མི་ཞིག་ཉལ་ཡོད་ཅིང༌། དེའི་སྒང་ལ་
གཡོགས་པའི་མལ་གཟན་ཡང་རྩིག་ལྡེབས་ཀྱི་ཚོས་གཞི་དང་འདྲ་བར་སྐྱ་ཐིང་
ངེར་མཆིས་ཀྱང་། ཁོར་ཡུག་ཏུ་ཡོད་པའི་དངོས་རིགས་ཐམས་ཅད་ཀྱིས་མི་དེ་
ནི་ད་དུང་གསོན་པོར་གནས་ཡོད་པ་གསལ་བཤད་བྱེད་ཀྱི་ཡོད།
སྒེའུ་ཁུང་གི་ཕྱི་ངོས་ནས་མི་མང་པོ་ཞིག་གིས་ཡ་མཚན་གྱི་རྣམ་འགྱུར་
སྟོན་བཞིན་པར་ནད་ཁང་ནང་དུ་ལྟ་བ་དང་ཆབས་ཅིག་གླེང་མོ་བྱེད་ཀྱིན་འདུག
“ ལྟོས་དང༌། རྣ་གཤོག་ཆད་པ་དེ་ཡང་རྨ་རས་ཀྱིས་བཏུམས་འདུག” “ རྣ་
ཅོག་ཡོད་བཞིན་དུ་ཡ་རབས་ཚུལ་ལྡན་གྱི་བསླབ་བྱ་མ་ཉན་པ་སོང་ཙང་དཀོན་
མཆོག་གིས་བེད་སྤྱོད་མེད་པའི་རྣ་གཤོག་དེ་བསྡུས་གནང་བ་རེད།" “ གོ་ཐོས་
ལ་ད་དུང་ལག་པའི་མཛུབ་མོ་གཉིས་ཀྱང་གཅོད་དགོས་ཀྱི་ཡོད་པ་འདྲ།” “ དེར་
ཧ་ལས་རྒྱུ་ག་རེ་ཡོད། འཚོ་བར་ཞེན་པ་ལོག་ཅིང་ངལ་རྩོལ་བྱེད་རྒྱུར་མི་དགའ་
བའི་མི་ལ་ལག་པར་མཛུབ་མོ་སྟོང་ཕྲག་ལྡན་ཡང་ཕན་ཐོགས་ག་རེ་ཡོད།”
“ ཁོའི་གུ་ཐུང་བཙོག་པ་དེ་ག་པར་བཞག་ཡོད་དམ།” “ སྐལ་བཟང་སྒྲོལ་དཀར་
གྱིས་བཀྲུས་ནས་སྐམ་བཞག་འདུག བུ་མོ་འདི་འདྲའི་སེམས་བཟང་བ་ལ།”
“ ཁོ་ཞེད་ཐག་ཆོད་དེ་བླ་ཆད་པ་མིན་ནམ།” “ སྙིང་པོ་མེད་པའི་བླ་སྲོག་སྔ་ཙམ་
627



འཇིག་ན་དགའ་གི་རེད།” “ གདོང་ལ་རྨས་སྐྱོན་ཕྲན་བུ་བྱུང་བ་ཆུང་ཆུང་རེད།
གདོང་ལྤགས་ཐེངས་ཁ་ཤས་བརྗེས་ན་གཞི་ནས་མིའི་གདོང་དབྱིབས་འདྲ་པོ་
ཞིག་ཆགས་ཐུབ་ཀྱི་རེད་” ཟེར་བ་སོགས་ཕན་ཚུན་གླེང་མོལ་སྣ་ཚོགས་བྱེད་ཀྱི་
ཡོད།
དེའི་སྐབས་སུ་ནད་པ་དེས་ཀྱང་རྨ་རས་ཀྱི་སྲུབས་ནས་ལྟ་དུས་སྒེའུ་ཁུང་
ཕྱེ་ནས་རང་ཉིད་ལ་བལྟ་རུབ་རྒྱག་མཁན་གྱི་མི་རྣམས་མཐོང་བས་ཁོ་ལ་སེམས་
སྡུག་བཟོད་གླགས་བྲལ་བ་ཞིག་བྱུང་སྟེ་མིག་གཉིས་ནས་མུ་ཏིག་ཕྲེང་བ་ཆད་པ་
ལྟར་མཆི་མ་འཛར་མ་ཆད་པར་ལྷུང་ཞིང་རང་གིས་རང་ལའང་དོགས་གནད་
ཐེངས་དང་པོར་བྱུང་སྟེ་འཇིག་རྟེན་འདིའི་ཐོག་གི་བྱ་དངོས་ཚང་མ་མགོ་རྟིང་
སློག་པ་ལྟར་ཡིད་གདུང་དྲག་པོས་མནན་པ་དང་། སྐལ་བཟང་སྒྲོལ་དཀར་
གྱིས་རང་ལ་ནད་གཡོག་བྱེད་ཀྱི་ཡོད་པ་མཐོང་སྐབས་ལུས་པོའི་ཐོག་ཏུ་མེ་ལྕེ་
ཐུག་པ་ལྟ་བུའི་གདུང་བས་བཟི་ནས་གློ་བུར་དུ་ཁང་པའི་རྩིག་པ་དང་ཐོག་
སོགས་ཐམས་ཅད་འགུལ་སྐྱོད་བྱེད་པ་ལྟ་བུའི་སྣང་བ་ཤར། །
དེ་ཡང་དགུན་འབྲིང་བའི་ཟླ་སྟོད་ཀྱི་ཉིན་ཞིག་ལ་ཕྲག་པར་མེ་མདའ་
འཕྲུལ་མདའ་འཁྱེར་བའི་གཞོན་ནུ་ཞིག་སྙིང་སྟོབས་ཀྱི་བཅུད་དང་བྲལ་ཞིང་ཟླ་
ཕུལ་ཉིན་ཕུལ་བྱེད་པའམ་དུས་འདའ་ཕྱིར་གང་སར་མྱུར་བའི་ཁྱི་སྨྱོན་ཞིག་དང་
འདྲ་བར་ཁ་བས་བཏུམས་པའི་ཁོར་ཡུག་གི་ཡུལ་ལྗོངས་ལྟ་ན་སྡུག་པ་དེར་ལྟ་
བཞིན་པར་གོམ་བགྲོད་དལ་བུས་སྐྱོད་བཞིན་ཡོད། །
གཞོན་ནུ་དེ་དང་ ཐག་མི་རིང་བའི་ སར་ ཤིང་སྡོང་ཆེན་པོ་ཞིག་ ཀྱང་
གྲོགས་མེད་ཁེར་རྐྱང་དུ་མཆིས། གཞོན་ནུ་དེ་ནི་གཟུགས་སྟོབས་ཆེ་ཞིང་ཤ་
ཉམས་རྒྱས་པ་དང༌། ངོ་གདོང་དཀར་ལ་དམར་མདངས་ཆེ་བ་སོགས་གང་
ནས་བལྟས་ཀྱང་འཚོ་བས་ཁོའི་ལུས་གཟུགས་ལ་གྱོང་གུན་ཕྲན་ཙམ་ཡང་བཏང་
མེད་པ་མ་ཟད། འཚོ་བཅུད་གང་འདྲ་ཞིག་ཡིན་རུང་ཁོང་དུ་འཇུ་ཐུབ་པའི་
628



རྟགས་མཚན་ཡང་གསལ་པོར་མངོན་ཐུབ། མི་དེ་ནི་རྫོང་མི་དམངས་སྨན་ཁང་
གི་བཟོ་པ་ཚེ་རིང་རྣམ་རྒྱལ་ཟེར་བ་དེ་ཡིན་ཞིང་། མི་རྣམས་ཀྱིས་རྒྱུན་དུ་ཁོ་ལ་
“ མཚན་ཉིད་རིག་པ་བ་” ཞེས་འབོད་ལ་དེང་རབས་དཔེ་གསར་གྱི་རྗེས་སྙེག་
བྱེད་རྒྱུའི་ཐད་ཀྱི་སྐྱེ་བོ་སྔོན་སྐྱོད་པ་ཞིག་ལ་ཡང་རྩི་གི་ཡོད། བུ་དང་བུ་མོ་གང་
ཡིན་འབྱེད་མི་ཤེས་པའི་ཕོ་མིན་མོ་མིན་གྱི་ཁོའི་མགོ་སྐྲ་རིང་པོ་དེས་ཚུལ་མཐུན་
གྱི་སྐྲ་འཇོག་ཚུལ་ལ་ཞེན་ལོག་དྲག་པོ་བྱས་རྐྱེན་མི་རྣམས་ཀྱི་ཡིད་དུ་བག་ཆགས་
སུབ་ཐབས་མེད་པ་ཞིག་བཞག་ཡོད་ལ། ལྷག་པར་དུ་ཁོས་ཉི་ཟེར་ཡོད་མེད་ལ་
མ་བལྟོས་པར་ཇ་ཁུ་མདོག་གི་མིག་ཤེལ་ཞིག་གྱོན་པ་དང༌། དུང་ཆེན་ཁ་ཡི་གུ་
ཐུང་དང་སྐྱེད། མཚམས་ཉག་ཅིང་ཕྲ་བའི་སྟོད་གོས་གྱོན་པ་སོགས་ཀྱིས་རང་
མི་རིགས་ཀྱི་ཆ་ལུགས་ཁྱད་ཆོས་དང་ཡོངས་སུ་ཐ་དད་དུ་གྱུར། སློབ་སྦྱོང་བྱེད་
རྒྱུར་ལེ་ ལོའི་རྒྱུད་ལས་ཞེན་པ་ལོག་པར་བརྟེན་ ཤེས་བྱའི་ གནས་ ལ་ གོམས་
འདྲིས་ཆུང་ཞིང༌། ན་ཆུང་མཛེས་མ་མཐོང་ཚེ་རྒྱུས་མངའ་མེད་ཀྱང་འཛུམ་
ཤིག་ཤིག་བྱེད་པ་དང་། བགྲེས་སོང་འཁར་བར་བརྟེན་པ་ལ་ནི་རང་གི་གཉེན་
ཉེ་ཡིན་ནའང་ཁྲོ་འཚིག་འཚིག་བྱེད། ཚུལ་མཐུན་གྱི་སྒྲིག་ཁྲིམས་ནི་གང་འདྲ་
ཞིག་ཀྱང་མི་སྲུང་མཁན་ཞིག་རེད། འོན་ཀྱང་ཁྲམ་པ་དང་ནི་གནམ་གཅིག་གི་
འོག་ཏུ་གནས་ ཐབས་གཏན་ནས་མི་བྱེད་ཅིང་། མཐེབ་དྲས་ལ་ནི་འཁོན་
འགྲས་གཏིང་ཟབ་བྱེད་པ་དང༌། རང་འཁྲིའི་འགན་བབས་ཀྱི་ལས་དོན་མི་སྒྲུབ་
པ་སོགས་མདོར་ན་མི་དེ་ནི་ར་མིན་ལུག་མིན་འདི་ལྟ་བུ་ཞིག་ཡིན། ཁོས་རང་
བཅོས་ཀྱི་མཚན་ཉིད་རིག་པ་ཞིག་གིས་སོ་སོར་མཛུབ་ཁྲིད་བྱེད་ཅིང་། མི་ཡུལ་
དུ་ཕར་འགྲོ་ཚུར་འགྲོ་དང་སོམ་ཉིའི་དྲ་བའི་ནང་དུ་གནས་ཏེ་ད་ཆའི་འཚོ་བར་
འདོད་མོས་མི་བྱེད་པ་དང༌། རྒྱུན་དུ་ལུས་ལ་བྱ་སྤུའི་སྟོད་ཐུང་དང་སི་མན་གྱི་གུ་
ཐུང་སོགས་ཅི་ཞིག་གྱོན་ཡང་ཁོའི་ཡིད་ཀྱི་དབང་པོ་ནི་དགུན་ལྷགས་བསིལ་བུ་
ལྡང་བ་ལྟ་བུའི་སྣང་བ་ཁོ་ན་ལས་འཆར་རྒྱུ་མེད།
629



ཁོ་ནི་དེ་སྔ་མཛེས་མ་འཇུད་མཐུན་མ་ཞིག་གི་སྦྲང་རྩི་ལྟ་བུའི་ཁ་མཁས་
ཚིག་སྙན་གྱི་མགོ་སྐོར་འོག་ཏུ་ཚུད་མྱོང་བ་དང༌། ལས་ཀའི་ཐོག་རང་འདོད་མི་
ཁེངས་པའི་རྐྱེན་གྱིས་ཡིད་སྐྱོ་བ། མི་གཞན་གྱི་ཕན་ཡོད་བསླབ་བྱ་མི་ཉན་པ་
བཅས་བྱས་སྟབས་རང་ཉིད་གྲོགས་མེད་ཁེར་རྐྱང་དུ་ལུས་འདྲའི་སྐྱོ་སྣང་སྐྱེས་པ་
སོགས་བྱུང་རུང་དེ་ཐམས་ཅད་ནི་དེང་སྐབས་ཁོ་ལ་སྡུག་སྣང་སྐྱེ་བའི་རྒྱུ་མཚན་
དངོས་མ་ཡིན་པར་ཁོས་དེ་ནི་རང་བྱུང་ཁམས་ཀྱི་ལྷགས་རླུང་གི་ཤུགས་ལས་
བསྐྲུན་པ་ཞིག་རེད་སྙམ་པའི་གཏན་ཚིགས་རིགས་པ་དེ་འདྲ་ཞིག་འཛིན་གྱི་ཡོད་
སྟབས་དུས་རྒྱུན་དུ་རང་གཤིས་འཕེལ་འགྲིབ་མང་བ་དང༌། རྩུབ་པོའི་རྣམ་
འགྱུར་རྟག་ཏུ་བསྟན་པར་རྒྱུན་འཇིགས་ཤིང༌། མི་གཞན་ལ་ཟུར་ཟ་དང་ཁྲེལ་
རྒོད་བྱེད་པ་དེ་ཡང་ཚུལ་ལྡན་གཏམ་གྱི་ཚད་ལས་བརྒལ་ཐོག ངལ་གསོའི་དུས་
ཚོད་ནི་ལས་ཀའི་དུས་ཚོད་ལས་ལྡབ་འགའ་ཤས་ཀྱིས་མང་བ་དང་། བྱ་དངོས་
ཐམས་ཅད་ལ་ནི་ཞེན་པ་ལོག་ཅིང་འཁོན་འཛིན་བྱེད་པའི་རང་བཞིན་ཧ་ཅང་
གསལ་བ་མ་ཟད། དགའ་ཞེན་གྱི་སྣང་བ་ནི་གསལ་ལ་མི་གསལ་ཞིག་ལས་མེད་
ཙང་རང་གི་གྲོགས་པོ་དང་ལས་རོགས་སོགས་ལ་དགའ་གཅེས་དང་བརྩེ་དུང་
གཏན་ནས་མེད་ལ། ལྷག་དོན་དུ་རང་ཉིད་ཀྱི་ཕ་མ་གཉིས་ལའང་དགའ་ཞེན་
དང་བརྩེ་དུང་གཏན་ནས་མེད་པར་མིག་ལོག་མཁའ་རླངས་འཁྲིག་འཁྲིག སྣ་
བུ་རླུང་ནག་གཡོ་གཡོ་བྱེད་ཀྱི་ཡོད། ཁོས་འཚོ་བ་ནི་སྙིང་པོ་གང་ཡང་མེད་ཅིང་།
འཚོ་བའི་བརྒྱུད་རིམ་ཐམས་ཅད་ནི་སྐྱེས་པ་ནས་མ་ཤི་བར་དུ་ཟས་ཟ་བ་དང་།
གྱོན་ཆས་གྱོན་པ། ཉལ་བ་སོགས་ཡང་སྐོར་བསྐྱར་སྐོར་ཁོ་ན་བྱེད་པ་ལས་
གཞན་གང་ཡང་མེད་སྙམ་པས་ཁྱིམ་ཚང་ནང་དུ་ཨ་མས་ཁ་ལག་དྲག་རིགས་ག་
རེ་དྲངས་ཀྱང་ཞེ་མེར་བའི་རྣམ་འགྱུར་བསྟན་ཞིང་ཟ་མི་འདོད་པ་དང༌། ཕ་
ཡིས་ཉོས་པའི་གྱོན་ཆས་བཟོ་དབྱིབས་འདྲ་མིན་དང་ཚོས་གཞི་ག་རེ་ཡིན་ན་
ཡང་གྱོན་མི་འདོད་པར་བསྐྱུར་གྱི་ཡོད། ཁོར་ལྟ་ཚུལ་ཧ་ཅང་གསལ་པོ་ཞིག་
630



ཡོད་པ་སྟེ“ འཚོ་བ་ནི་གླེན་པ་གླེན་གོག་” ཅིག་ལྟར་དམིགས་ཡུལ་གཏན་ནས་
མེད་པའི་བྱ་སྤྱོད་ཅིག་གམ་རྣམ་པ་འདྲ་མིན་སྣ་ཚོགས་ཀྱི་ཐོག་ནས་དོན་མེད་དུ་
རང་ཉིད་ལ་མནར་གཅོད་བྱེད་པའི་བྱ་བ་ཞིག་ཡིན་པའི་ངོས་འཛིན་བྱེད་པ་མ་
ཟད། “ བྱ་མེད་ན་བོང་བུས་ནམ་ཚོད་འཛིན་” ཞེས་པའི་དཔེ་ལྟར་རྟག་ཏུ་མི་
གཞན་ལའང་“ ཁྱེད་རང་ཧ་ཅང་བླུན་པོ་ཞིག་རེད་” ཅེས་པའི་སྡོམ་ཚིག་འཇོག་
རྒྱུར་ཤིན་ཏུ་དགའ་པོ་བྱེད་ཀྱི་ཡོད། ཡང་སྙིང་སུ་ཞིག་སྤྱང་གྲུང་འཛོམས་པ་
ཡིན་ནམ་ཞེ་ན། ཕལ་ཆེར་ཁོ་པ་རང་ཉིད་སྤྱང་གྲུང་འཛོམས་པ་ཞིག་ཡིན་སྙམ་
གྱི་ཡོད་པ་ནི་གླེང་མེད་རེད། །
སྐབས་དེར་ཚེ་རིང་རྣམ་རྒྱལ་ གྱིས་སྐམ་ ས་ཕྲན་བུ་ཞིག་བཙལ་ཏེ་མེ་
མདའ་དེ་སྔས་མགོའི་ཚབ་ཏུ་བརྒྱབ་ནས་སར་ཉལ་ཏེ་ནམ་མཁར་ལྟ་སྐབས་
མཁའ་དབྱིངས་སུ་སྤྲིན་དཀར་ལང་ལོང་འཕྱོ་བ་དག་མྱུར་བར་བྱང་ཕྱོགས་སུ་རྒྱུ་
བ་མཐོང་སྐབས་ཁོའི་ཡིད་དུ་སྤྲིན་གྱི་ཚོམ་བུ་འདི་རྣམས་ནི་འཚོ་བའི་ལྕག་ཚན་
གྱིས་སྐུལ་ཏེ་གང་སར་འདེད་པའི་མི་ཚོགས་དང་འདྲ་ཞིང་། དུས་ཚོད་མི་རིང་
བར་རླུང་གིས་ཐར་ཐོར་དུ་བཏང་སྟེ་ཡལ་འགྲོ་ངེས་རེད། དེ་ལྟར་མགྱོགས་པོ་
བགྲོད་ཡས་ག་རེ་ཡོད་དམ། སྤྲིན་པ་བླུན་པོ་དེ་ཡང་བསམས། ཡང་ཁ་ཕར་
སློག་སྐབས་ཤིང་སྡོང་ཆེན་པོ་ཞིག་མཐོང་སྟེ་ ཁོས་ “ ཤིང་སྡོང་འདིའི་སྦོམ་ཕྲ་
དང༌། ཡལ་ག མཐོ་དཔངས་སོགས་ལ་བལྟས་ན་ལོ་མང་འདས་པའི་ ཤིང་
ཞིག་རེད་འདུག འདིས་མགྱོགས་ཙམ་རང་སྐམ་མ་བྱས་པར་འདི་ལྟར་གསོན་
པོར་སྡོད་པ་དེ་ག་རེར་དབྱིངས་ཞུགས་པ་ཡིན་ནམ། གླེན་པ་གླེན་གོག་རང་
རེད། ཁྱོད་དྲང་ཞིང་རིང་བ་ཞིག་སྐྱེས་ཡོད་རུང་རིན་གོང་ཕྲན་ཙམ་ཡང་མེ་རི་
བ་དེ་ནི་རང་བྱུང་ཁམས་ཀྱི་རང་བཞིན་ཞིག་མ་རེད་དམ། ས་གཞི་རིལ་མོའི་
ཐོག་གི་ཤིང་ལེགས་ཤོས་ཤིག་ཡིན་ན་ཡང་ཆོ་ག་རེ་ཡོད། མི་རྣམས་ཀྱིས་མ་གཞི་
དཔེ་སྒམ་དང་སྦག་ཅོག་སོགས་ནང་ཆས་ཅི་རིགས་བཟོ་གི་ཡོད་རུང་དེ་དག་ལ་
631



སྙིང་པོ་ག་རེ་ཡོད། དེ་ལས་སྔ་ཙམ་ནས་རོ་སྒམ་ཞིག་བཟོས་ན་ཡག་གི་རེད་”་
ཅེས་གཅིག་ལབ་རྒྱག་བཞིན་པའི་སྐབས་དེར་རྒྱ་ལམ་ཐོག་ཏུ་སྨན་ཁང་གི་སྐྱོབ་
སྲུང་རླངས་འཁོར་ཞིག་བྱ་འཕུར་བ་ལྟར་ནུབ་ངོས་སུ་འགྲོ་བ་མཐོང་བས་ཁོའི་
བསམ་པར་འདོ་མེད་སྐལ་བཟང་སྒྲོལ་དཀར་མོ་ཡང་དེ་རིང་ཏན་ཏན་རང་ངོམ་
བྱེད་ཕྱིར་ནད་པ་སྐྱོབ་པར་བསྐྱོད་ཀྱི་ཡོད་པ་ཐག་གིས་ཆོད། ཉིན་ལྟར་རེ་
བཞིན་སྨྱོ་འཚུབ་འཚུབ་འདི་ལྟར་བྱེད་པའི་དམིགས་ཡུལ་ཅི་ཡིན་ནམ། མི་
གཅིག་ཤི་ན་གཅིག་ཉུང་དུ་ཕྱིན་ཏེ་ས་ཆ་ཕྲན་བུ་ཞིག་སྔོ་ལྗང་དུ་གནས་ཐུབ་ཀྱི་
རེད། མིའི་སྲོག་སྐྱོབ་དགོས་ཡས་ག་རེ་ཡོད། གླེན་པ་གླེན་གོག་རང་རེད།
ནད་པའི་དོན་དུ་ཡར་རྒྱུག་མར་རྒྱུག་བྱས་ནས་ཆོ་ག་རེ་ཡོད། “ བན་དེ་རྒྱགས་
ན་ཆང་འཐུང་དྲན་” ཞེས་པའི་དཔེ་ལྟར་གྲོད་པ་རྒྱགས་དྲགས་ནས་སྡོད་ཚུགས་
ཀྱི་ཡོད་པ་མ་རེད་སྙམ་ཞིང༌། རང་ཉིད་ནི་ཤི་རྒྱུར་མི་འཇིགས་ལ་ལས་ཀ་བྱས་
པ་ཚང་མ་སྙིང་པོ་ཡོད་པ་ཤ་སྟག་ཡིན་རློམ། ཡང་འཇིག་རྟེན་པས་“ སོ་ཡོད་
སྲན་མ་ཟ་བ་ལ། སོ་མེད་སྙིང་རླུང་ལངས་” ཟེར་བ་དང་། “ ཆང་རང་གིས་
འཐུང་ན་མགོ་བོ་ན། གཞན་གྱིས་འཐུང་ན་སྙིང་ན་” ཟེར་བའི་དཔེ་བཞིན་
འཇོན་ཡོད་ཕན་པ་བསྒྲུབ་པ་ལ་འཇོན་མེད་ཡིད་མི་དགའ་བའི་བསུན་སྣང་ཞིག་
སྐྱེད་པ་རེད། དེའི་སྐབས་སུ་ཉི་མ་ནི་རིམ་བཞིན་ནུབ་རིར་བསྐྱོད་འགྲོ་བ་དང་
གྲིབ་སོ་ཡང་རོང་གི་ཆུ་འགྲམ་དུ་ཕོག་ཟིན། ཁོས་ཡར་ལངས་ཏེ་ཕྱིར་ལོག་རྩིས་
བྱེད་པའི་སྐབས་དེར་སྤྱི་ཁྲེ་བརྒྱད་བརྒྱ་ལྷག་ཙམ་གྱི་རྒྱང་ངོས་ནས་བེའུ་སེར་ཁྲ་
འདྲ་བ་གཉིས་རུ་སྟར་བསྒྲིགས་ཏེ་རི་བོའི་ཐུར་དུ་བུལ་བུལ་དུ་ཡོང་བ་མཐོང་
བས་རང་ཉིད་ཀྱི་གཏན་ཚིགས་རིགས་པའི་གོམས་གཤིས་ཀྱིས་རྐྱེན་པས་འཕྲལ་
དུ་བསུན་སྣང་སྐྱེ་ཞིང་། བེའུ་འདི་ཚོའི་འཕེར་ཤ་ལ། ག་ནས་སྒྲུག་ཡོང་བའི་
ལུགས་སྲོལ་ཡིན་ནམ། མ་ཡིན་ཡིན་མདོག་ཁ་པོ། མདེའུ་རེ་མཆོད་ན་འཕེར་
ཤ་སྟོན་རྒྱུ་འདུག་གམ་བལྟས་ཆོག་” ཅེས་སྨྲས་པ་དང་དུས་མཚུངས་མེ་མདའི་
632



སོ་ཁ་ཕར་གཏད་དེ་འཕེན་པས་ན་མདུན་དུ་ཡོང་མཁན་དེ་ས་ཐོག་ཏུ་འགྱེལ་
ཞིང༌། གཞན་གཅིག་དེས་སྐད་སྒྲ་དབྱར་རྔ་ལྟར་བསྒྲག་བཞིན་གནས་པས་
ཁོའི་ཡིད་ཀྱང་འཇིགས་ཡེར་བ་ཞིག་བྱུང་སྟེ་ཞིབ་པར་ལྟ་སྐབས་དེ་ནི་བེའུ་མ་
ཡིན་པར་གཟིག་ཆེན་པོ་ཞིག་ཡིན་པ་མཐོང་རྐྱེན་ཁོ་ནི་ཞེད་ཐག་ཆོད་དེ་ལུས་པོ་
འདར་བཞིན་དུ་ཡང་བསྐྱར་མེ་མདའ་ཞིག་བརྒྱབ་ཀྱང་དངངས་འཚབ་བྱས་
པའི་དབང་གིས་མདེའུ་ཡོངས་རྫོགས་སྡེབ་གཅིག་ཏུ་ཐོན་པ་དང༌། གཟིག་ལ་
ནི་གཅིག་ཀྱང་མ་ཕོག་ཅིང་། གཟིག་དེ་ནི་དེ་བས་ཁོང་ཁྲོ་ཆེ་རུ་ཕྱིན་ཏེ་འཕུར་
བ་ལྟར་ཁོའི་ཕྱོགས་སུ་རྒྱུགས་ཡོང་གི་ཡོད་སྟབས་གང་སར་སྲོག་ཐར་བའི་ལམ་
ཞིག་གམ་འཇབ་ས་ཞིག་བཙལ་རུང་གངས་ཀྱིས་བཏུམས་པའི་རི་བོ་འདི་རྣམས་
ནི་ཆེད་མངགས་ཁོར་གནོད་སྐྱེལ་མཁན་ལྟ་བུར་གྱུར་ནས་འཇབ་ས་ཞིག་གཏན་
ནས་མ་རྙེད། གོང་དུ་རང་ཉིད་ཀྱིས་དམའ་འབེབས་བྱས་པའི་ཤིང་སྡོང་ཆེན་
པོ་དེ་ནི་སྔར་ལྟར་འགྱིང་ངེར་མཆིས་པ་མཐོང་ཡང་རང་གི་རྐང་པ་གཉིས་པོ་ནི་
ས་སྟེང་དུ་བཙུགས་བཞག་པ་ལྟར་བཀོལ་སྤྱོད་ལ་མི་ཉན་པ་དང་། བླ་ཡང་
གདོན་འདྲེས་ཁྱེར་བ་ལྟར་གྱུར་ན་ཡང་འཇིགས་སྣང་གི་ཤུགས་ལས་ནུས་ཤུགས་
ཇི་ཡོད་བཏོན་ཏེ་བརྐྱངས་ཕྱག་འཚལ་བ་ལྟར་འགྱེལ་གྱིན་འགྱེལ་གྱིན་རྒྱབ་
ཕྱོགས་སུ་ལྟ་བཞིན་པར་ “ རྨ་ལ་ཕན་ན་ཁྱི་ཚིལ་ཡིན་ཡང་བྱུགས་” ཞེས་པའི་
དཔེ་ལྟར་ཤིང་སྡོང་དེའི་འགྲམ་དུ་སླེབས་ཐུབ་ན་ཅི་མ་རུང་སྙམ་ནས་མདུན་དུ་
བསྐྱོད་ཅིང་། རྐང་ལག་དང་ལུས་པོར་རྨ་ཇི་འདྲ་བཟོས་རུང་ན་ཟུག་མ་ཚོར་བ་
མ་ཟད། ཐ་ན་ཁའི་ནང་དུ་གངས་དང་འདག་པ་འཛུལ་ནས་མིད་པ་འགག་པ་
ལ་ཡང་མ་འཛེམས་པར་བསྐྱོད་མཐར་ཤིང་སྡོང་ཆེན་པོ་དེའི་འགྲམ་དུ་སླེབས་
ཐུབ་ཙམ་བྱུང༌། འོན་ཏེ་རྣམ་ཀུན་ཤིང་སྡོང་ལ་འཛེགས་པའི་ནུས་རྩལ་ཕྲན་བུ་
ཡོད་ཀྱང་དེ་རིང་ནི་ཐེངས་འགའ་ཤས་འཛེགས་ན་ཡང་འཛེགས་མ་ཐུབ་ཅིང་།
ཁ་ནས་རྒྱུན་མི་ཆད་པར་“ ཨ་མ་ལགས། པཱ་ལགས་” ཞེས་འོ་དོད་ཡང་ཡང་
633



འབོད་རུང་ནུས་པ་གཏན་ནས་མི་ཐོན་པའི་ཁར་གཟིག་དེའང་ཁོའི་ཕྱོགས་སུ་ཉེ་
བར་བཅར་ཟིན་པ་མཐོང་སྟེ་ཁོས་ལུས་ཤུགས་ཡོད་ཚད་བཏོན་ནས་འཛེགས་
པས་གཞི་ནས་ཤིང་སྡོང་གི་ཡལ་ག་ཞིག་འཇུ་ཐུབ་ཙམ་བྱུང་སྟེ་མུ་མཐུད་ཡར་
འཛེགས། སྐབས་འདིར་གཟིག་འགྲམ་དུ་འབྱོར་ཏེ་ཁོའི་སྒལ་སྟེང་ལ་སོ་ཞིག་
བརྒྱབ་པ་ཙམ་ལས་མར་འཐེན་མ་ཐུབ། གཟིག་དེས་ད་དུང་མུ་མཐུད་འུར་སྒྲ་
སྒྲོགས་ཤིང་། ཤིང་སྡོང་དེར་བསྐོར་བ་རྒྱག་བཞིན་དེ་རིང་ཁྱོད་ཀྱི་ཤ་དེ་མ་
བཟོས་ན་ དམག་མཚམས་ གཏན་ནས་མི་འཇོག་ པའི་ ཚུལ་ བསྟན་ པ་ དང་།
ཤིན་ཏུ་འཇིགས་སུ་རུང་བའི་མཆེ་བ་གཙིགས་ལྕགས་ལྟར་སྲ་བའི་སྡེར་མོ་རྣོན་
པོ་ས་ལ་ འབྲད། ཟུར་ གསུམ་ ཧོམ་ཁུང་ལྟ་ བུའི་ མིག་ གཉིས་ ཀླད་ ལ་ གྱེར།
གཡག་རྒོད་པོ་ཡིན་ཡང་ཁམ་གང་ལ་འཆའ་ཐུབ་པ་ལྟ་བུའི་ཁ་ཀླལ་བ་སོགས་ཀྱི་
འཇིགས་ཉམས་དེ་གསལ་བར་མཐོང་རྐྱེན་ཁོ་ནི་ལུས་འདར་བ་ལ་ཁའི་དར་ལྕེ་
དང་ཡིད་འདར་པ་ཆུ་ནང་ཟླ་བ་དང་འདྲ་བར། གུ་ཐུང་ནང་དུ་རང་དབང་
མེད་པར་དྲི་ཆུ་ཤོར། ཁོའི་སྲོག་སྐྱོབ་ཀྱི་རེ་བ་ཐམས་ཅད་ཀྱང་ཤིང་སྡོང་གླེན་པ་
དེར་བཅོལ་ཏེ་ ཤི་འབྱར་རོ་འབྱུར་དུ་གནས་པ་དང་། རང་ཉིད་ཤིང་རྩེ་ནས་
ལྷུང་བར་དོགས་ནས་སྐེད་རགས་བཀྲོལ་ཏེ་ཤིང་རྩེར་བསྡམ་རྩིས་བྱེད་སྐབས་
སྒལ་སྟེང་ དུ་ ཡང་ གཟིག་ གིས་ རྨུགས་ ནས་ ཟུངས་ ཁྲག་ ལྷུང་ ལྷུང་ དུ་ དོན།
“ མཚན་ཉིད་རིག་པ་བ་འདིས་” དེ་སྔོན་རོ་སྒམ་སྔ་ཙམ་ནས་བཟོས་ན་དགའ་
སྙམ་པའི་བསམ་ཚུལ་འཛིན་པ་དེ་ད་ཆ་འཇའ་ལྟར་ཡལ་ནས་འཚོ་བ་ནི་རིན་
ཐང་བྲལ་བའི་ནོར་བུ་ལྟར་གཏན་ནས་དོར་མི་རུང་བ་ཡིན་སྙམ་པའི་བསམ་
ཚུལ་ཞིག་ཡིད་དུ་གློག་འཁྱུག་པ་ལྟར་ཤར་ཡང་དེ་ནི་ཁོའི་གོ་རྟོགས་མཐོ་རུ་ཕྱིན་
པ་ལས་བྱུང་བ་ཞིག་མ་ཡིན་པར་འཆི་ཁའི་འཇིགས་སྣང་ལས་རྣམ་རྟོག་ཤར་བ་
ཙམ་རེད། སྲོག་ཐར་ཕྱིར་ཤིང་རྩེར་གཡོལ་བའི་མི་དེ་མཐའ་མཇུག་ས་སྟེང་དུ་
མ་ལྷུང་ཙམ་བྱུང་བས་གཟིག་གིས་ཁོ་ལ་ངར་ཉམས་སྟོན་པ་ཙམ་ལས་ ཐབས་
634



གཞན་མ་མཆིས། འོན་ཏེ་ རང་ བྱུང་ ཁམས་ ཀྱི་ གངས་ རླུང་ གི་ནུས་པ་ནི་
“ མཚན་ཉིད་རིག་པ་བ་” འདི་ཡིས་ཤིང་རྩེར་འཛེགས་པའི་ནུས་པ་ལས་ལྡབ་
བརྒྱ་ཕྲག་གིས་ཆེ་བར་བརྟེན་སྐབས་དེར་ཁོའི་ལུས་པོ་ཡོངས་ལ་སྤུ་གྲི་བཙུགས་
པ་ལྟར་གྱི་ན་ཟུག་སྦྱིན་པས་ཁོས་ད་ནི་དུས་ཐུན་གཅིག་གཉིས་འདས་ན་རང་
བཞིན་དུ་རང་ཉིད་ཤིང་རྩེ་ནས་ས་ལ་ལྷུང་རྒྱུ་ཡིན་པ་གསལ་པོ་ཤེས་ཏེ་ཡིད་དུ་
དངངས་འཚབ་ཤིན་ཏུ་ཆེན་པོ་སྐྱེས་པ་དང་འཚབ་འཚུབ་བྱས་རྐྱེན་འཁྱགས་
རེངས་ཐེབས་པའི་རྣ་གཤོག་ཀྱང་ཤིང་ལ་འཁོན་ནས་གོག་སྟེ་ས་སྟེང་དུ་ལྷུང་འགྲོ་
སྐབས་གཟིག་གིས་བར་སྣང་དུ་མཆོངས་ནས་ཁ་ནང་དུ་ལེན་ཞིང་། རྣ་གཤོག་
དེ་ཞིམ་མདོག་ཁ་པོ་བྱས་ནས་བཟའ་བ་ཁོས་མཐོང་སྐབས་་“ ཕུ་ཕར་རྒྱག་གིས་
སྨ་ར་ཚུར་འཚིག་” ཅེས་པའི་དཔེ་ལྟར་རང་ཉིད་ནི་དེ་མ་ཉིད་དུ་གཤིན་རྗེ་རྒྱལ་
པོ་མཇལ་བར་འགྲོ་རྒྱུ་ཡིན་པའི་སྣང་བ་དེ་བས་གཏིང་ཟབ་སྐྱེད་ཅིང༌། རྐང་
ལག་ཀྱང་འགུལ་མི་ཐུབ་པར་གྱུར། དེའི་དུས་སུ་ཉི་མ་ནི་ནུབ་རིའི་རྒྱབ་ཏུ་ཡིབ་
ཅིང་མུན་ནག་གི་ཡོལ་བས་ས་གཞི་ཡོངས་སུ་བཀབ་ཡོང་གི་ཡོད་རྐྱེན་ཁོ་རེ་ཐག་
ཆད་དེ་མཛེས་པའི་ཡུལ་ལྗོངས་མཐོང་བ་དེ་རིང་དང་། གནམ་ཨ་སྔོན་མཐོང་
བ་དེ་རིང་ཡིན་ཞིང་། ད་ནི་ལྷོ་ཕྱོགས་གཤིན་རྗེའི་གྲོང་དུ་མགྲོན་ལ་འགྲོ་རྒྱུ་ཡིན་
སྙམ་སྟེ་དབང་མེད་དུ་མིག་ཆུ་ཤོར་ནས་མགྲིན་པ་བརྣངས་བཞིན་པའི་སྐབས་
དེར་གློ་བུར་དུ་ལམ་ཆེན་ཐོག་གློག་འོད་ཅིག་འཁྱུག་པ་མཐོང་བས་ཁོའི་སྲོག་
སྐྱོབ་ཀྱི་རེ་བ་ཡོངས་རྫོགས་ཀྱང་དེ་ལ་བཅོལ། ཁོས་གློག་འོད་དེ་ནི་རླངས་
འཁོར་ཞིག་ཡིན་པ་གསལ་པོར་མཐོང་བས་རང་ལུས་ཀྱི་ཤེད་ཤུགས་ཇི་ཡོད་
མགྲིན་པར་བསྒྲིལ་ ཏེ་ “ སྲོག་སྐྱོབ་རོགས་ གནང་” ཞེས་ཡ་ང་བའི་ སྐད་ སྒྲ་
བསྒྲགས།
རླངས་འཁོར་དེ་ནི་མི་དམངས་སྨན་ཁང་གི་སྐྱོབ་སྲུང་རླངས་འཁོར་ཡིན་
ཞིང་། རླངས་འཁོར་ནང་དུ་ཡོད་པའི་སྐལ་བཟང་སྒྲོལ་དཀར་གྱིས་གློ་བུར་དུ་
635



མིའི་སྐད་སྒྲ་གསལ་ལ་མི་གསལ་ཞིག་ཐོས་ནས་ཁ་ལོ་བ་ལ་“ ཨེའེ་ སྐད་སྒྲ་ཞིག་
གོ་བྱུང༌། ལྟ་བར་འགྲོ་” ཞེས་བཤད་པ་དང་ཁ་ལོ་བས་ “ མི་ཡིན་གྱི་མ་རེད།
ཁྱུ་དང་བྲལ་བའི་ར་ལུག་གིས་སྐད་བརྒྱབ་སྟེ་རང་གྲོགས་འཚོལ་གྱི་ཡོད་པ་རེད། །
གངས་མཐུག་པ་དང་ལམ་ཡང་འགྲོ་ཁག་པས་གཡུག་ཞོག་” ཅེས་བཤད། སྐལ་
བཟང་སྒྲོལ་དཀར་གྱིས་“ ང་ཚོ་བལྟ་བར་འགྲོ། མི་ཕྱུགས་གང་ཞིག་ཡིན་ཡང་
སྐྱོབ་ཐབས་བྱེད་དགོས་ཀྱི་རེད།” ཅེས་རེ་བ་ནན་གྱིས་བཏོན་སྟབས་རླངས་
འཁོར་གཞུང་ལམ་ནས་ཁ་བྲལ་ཏེ་སྐད་རྒྱག་སའི་ཕྱོགས་སུ་བསྐྱོད་སྐབས་བསམ་
ཡུལ་ལས་འདས་པ་ཞིག་ལ་གཟིག་གཅིག་གིས་ཤིང་རྩེར་གནས་པའི་མི་ཞིག་
བཟའ་རྒྱུར་སྒུག་བསྡད་ཡོད་པ་མཐོང༌། སྟབས་ལེགས་པ་ཞིག་ལ་ཁ་ལོ་བ་དེར་
ཡང་མེ་མདའ་འཁྱེར་རྒྱུ་ཡོད་པས་དེ་འཕྲལ་ཁོང་གིས་རླངས་འཁོར་ཁ་བཀག་སྟེ་
མེ་མདའ་བསྟུད་མར་བརྒྱབ་སྟབས་གཟིག་དེ་ཐག་རིང་དུ་བྲོས། དེ་ནས་ཁོང་
གཉིས་ཀྱིས་ཤིང་སྡོང་སྟེང་གི་མི་དེ་མར་ཕབ་ནས་ལྟ་དུས་དེ་ནི་ཚེ་རིང་རྣམ་རྒྱལ་
ཡིན་པ་དང་། ཁོའི་ངོ་གདོང་དང་། རྐང་ལག སྒལ་པ་སོགས་ལ་རྨ་བཟོས་
ཡོད་པའི་ ཐོག འཁྱགས་ རེངས་ ཐེབས་ ནས་ ཤི་ གྲབས་ བྱེད་ ཀྱི་ ཡོད་ པས་
མགྱོགས་མྱུར་ངང་མི་དམངས་སྨན་ཁང་དུ་མྱུར་སྐྱོབ་བྱེད་པར་བསྐྱལ་བ་རེད། །
ཚེ་རིང་རྣམ་རྒྱལ་གྱི་སྒལ་སྟེང་ལ་གཟིག་གིས་སོ་བརྒྱབ་པའི་རྨ་ཁ་དེ་ནས་
ཁྲག་མང་པོ་དོན་རྐྱེན་གལ་སྲིད་ལམ་སེང་ཁྲག་བླུགས་མ་ཐུབ་ན་སྲོག་ཉེན་ཆེ་
བས་སྐལ་བཟང་སྒྲོལ་དཀར་གྱིས་གཟའ་འཁོར་གཉིས་ཀྱི་སྔོན་དུ་ནད་པ་ཞིག་
སྐྱོབ་ཕྱིར་རང་ལུས་ནས་ཟུངས་ཁྲག་བཙགས་ཟིན་ཙམ་ཡིན་པར་མ་བལྟོས་པར་
ད་རེས་ཀྱང་ཁྲག་བཙག་རྒྱུའི་རེ་བ་བཏོན། སྐབས་དེར་ཁྲག་བཙག་མཁན་
གཞན་ལམ་སེང་འཚོལ་ཐབས་བྲལ་ཞིང༌། མོའི་ཁྲག་ནི་ཏག་ཏག་ཚེ་རིང་རྣམ་
རྒྱལ་དང་ཁྲག་རིགས་གཅིག་པ་ཡིན་སྟབས་སྐལ་བཟང་སྒྲོལ་དཀར་གྱི་ལུས་ནས་
ཁྲག་བཙག་སྟེ་ཚེ་རིང་རྣམ་རྒྱལ་ལ་བླུགས་པ་རེད།
636



སྐལ་བཟང་སྒྲོལ་དཀར་དང་ཚེ་རིང་རྣམ་རྒྱལ་གཉིས་ནི་ཆུང་དུས་ནས་
གྲོང་ཚོ་གཅིག་གི་ནང་དུ་མཉམ་དུ་འཚོ་བ་བསྐྱལ་མྱོང་བ་དང༌། ལོ་བཞིའི་སྔོན་
དུ་ཚེ་རིང་རྣམ་རྒྱལ་གྱིས་རྫོང་མི་དམངས་སྨན་ཁང་དུ་གློག་ལས་བཟོ་པ་ཞིག་
བྱས་པ་དང་མི་རིང་བར་སྐལ་བཟང་སྒྲོལ་དཀར་ཡང་སྨན་ཁང་དེའི་ནད་གཡོག་
པ་ཞིག་བྱས་ཤིང་། མོ་ནི་ཕུགས་བསམ་ལྡན་པ་དང༌། རང་འཁྲིའི་འགན་
བབས་ལས་དོན་ལ་ཧུར་བརྩོན་དང་གཟབ་ནན་ཆེ་བ། སེམས་རྩ་འཁོལ་པོས་
མི་གཞན་ལ་རོགས་རམ་བྱེད་ རྒྱུར་དགའ་བ་བཅས་མ་ཟད། གཤིས་རྒྱུད་
འཇམ་ལ་ངང་རྒྱུད་རིང་བ་དང༌། རྒྱུན་དུ་དུས་ཚོད་དམ་འཛིན་གྱིས་སློབ་སྦྱོང་
བྱེད་མཁན་ཞིག་ཡིན་སྟབས་རིག་གནས་དང་འགན་བབས་ལག་རྩལ་གྱི་ཆུ་ཚད་
མངོན་གསལ་དོད་པོས་ཡར་རྒྱས་ཕྱིན་ཡོད་པས་སྨན་ཁང་དེ་ཡོངས་ཀྱི་འགོ་ཁྲིད་
དང༌། ལས་བཟོ། ནད་པ་བཅས་ཚང་མས་མོ་ལ་བསྟོད་བསྔགས་གཏོང་གི་
ཡོད། མོ་དང་ཚེ་རིང་རྣམ་རྒྱལ་གཉིས་དེ་སྔོན་བྱིས་པའི་དུས་སུ་ཆགས་པའི་
མཛའ་བཤེས་ཀྱི་རྨང་གཞིའི་ཐོག་ཏུ་ཕོ་མོའི་བརྩེ་དུང་གི་མྱུ་གུ་གསར་དུ་ཐོན་ཏེ་
གཉེན་སྒྲིག་བྱས་ཀྱང་“ དུས་བཟང་ཡུན་ཐུང་” ཟེར་བའི་དཔེ་བཞིན་ལོ་གཅིག་
གི་སྔོན་དུ་ཚེ་རིང་རྣམ་རྒྱལ་གྱིས་མོ་སྐྱུར་བ་རེད། རྒྱུ་མཚན་ནི་ཁོས་སྐལ་བཟང་
སྒྲོལ་དཀར་གྱི་ཆ་ལུགས་དང་རྣམ་པར་འདོད་པ་མི་བྱེད་པ་དང༌། ལྷག་པར་དུ་
“ མཚན་ཉིད་རིག་པ་བ་” དེས་བལྟས་ན་སྐལ་བཟང་སྒྲོལ་དཀར་གྱིས་ཉིན་
མཚན་ལྟོས་མེད་དུ་ལས་ཀ་དང་སློབ་སྦྱོང་ཁོ་ན་བྱེད་པ་དང་ནད་པའི་དོན་དུ་
ཤར་ནུབ་གང་སར་སྨྱོ་བ་ལྟར་རྒྱུགས་ཤིང༌། རང་གི་ལས་འགན་རྣམས་ཧུར་
ཐག་སྒྲུབ་པ་མ་ཟད། མི་གཞན་གྱི་ལས་ཚབ་ཀྱང་བྱས་ཏེ་ལས་ཀ་ཁོ་ནར་བསམ་
བློ་གཏོང་བ་དེ་རིགས་“ གླེན་པ་ཡ་མཚན་སྐྱེ་དགོས་པ་ཞིག་” ལ་བརྩི་གི་ཡོད་
སྟབས་ཁོ་གཉིས་བསམ་བློའི་ཐད་ནས་ཀྱང་མཐུན་ཐབས་མེད་པ་ཞིག་ཆགས་
པའི་རྐྱེན་གྱིས་རེད། དེའི་ཐད་མི་གཞན་གྱིས་ཁོ་ལ་བསླབ་བྱ་མང་པོ་བྱས་ཀྱང་
637



“ བོང་བུའི་རྣ་ཅོག་ལ་གསེར་བླུགས་” པའི་དཔེ་བཞིན་ཁོས་གཏན་ནས་མི་ཉན་
པ་མ་ཟད། ད་དུང་“ཁྱི་དང་བུད་མེད་གཉིས་ལས་འབེལ་བ་མེད། ཡག་ཐག་
ཆོད་དེ་ལས་དཀོན་པ་མེད་” ཅེས་བཤད་ནས་བསུན་སྣང་གི་རྣམ་འགྱུར་ཅི་
རིགས་སྟོན་པ་དང༌། མི་གཞན་ལ་“ “ བུ་བརྒྱ་ལ་འདྲེ་གཅིག བུ་མོ་བརྒྱ་ལ་ལྷ་
གཅིག་” ཟེར་བའི་འཇིག་རྟེན་གྱི་གཏམ་དཔེ་དེ་ཁྱེད་ཚོས་གོ་མ་མྱོང་ངམ་”
ཞེས་ཤོད་ཀྱི་ཡོད།
ད་རེས་ཚེ་རིང་རྣམ་རྒྱལ་གྱི་ཚེ་སྲོག་ལ་ཉེན་ཁ་ཆེན་པོ་འཕྲད་དེ་ཁྲག་
བླུགས་པ་དང་ཁབ་བརྒྱབ་པ་སོགས་མྱུར་སྐྱོབ་སྨན་བཅོས་བྱས་སྟབས་ཁོ་གཤིན་
རྗེའི་ཁ་ལས་གྲོལ་ཞིང་དྲན་པ་རིམ་གྱིས་གསོས་ཏེ་སླར་ཡང་འཚོ་བའི་པང་དུ་
ལོག་ཐུབ་ཙམ་བྱུང༌། ད་ཆ་ཁོ་ནི་ཡིད་མུག་པ་དང༌། བློ་ཕམ་པ། ངོ་གནོངས་
པ། འགྱོད་སེམས་དྲག་པོ་བཅས་ཀྱིས་གདུང་ཞིང་། དེ་སྔོན་རང་གིས་བྱ་བ་
ཐམས་ཅད་ལ་འཛིན་པའི་ལྟ་ཚུལ་དང་སྤྱོད་ལམ་ལོག་པར་བསམ་བློའི་འཐབ་
རྩོད་དྲག་པོ་བྱས་མཐར་དེ་སྔ་སྐལ་བཟང་སྒྲོལ་དཀར་ལ་འཛིན་པའི་ལྟ་ཚུལ་
ཡོངས་རྫོགས་འགྱུར་བ་མ་ཟད། སྐལ་བཟང་སྒྲོལ་དཀར་ལ་དེ་སྔོན་རང་གིས་
ལྟ་ཚུལ་ལོག་པར་བཟུང་བ་དང་སྨོད་ཚིག་བརྗོད་པ་རྣམས་སྙིང་ཐག་པ་ནས་
མཐོལ་བཤགས་བྱ་དགོས་སྙམ་རུང༌། དཔའ་ཤུགས་ཉམས་པ་དང་ངོ་གནོངས་
ཆེ་བའི་རྐྱེན་གྱིས་ཁ་བསྒྲག་མི་ཕོད། ཉིན་ཞིག་རྨ་རས་བརྗེ་པའི་གོ་སྐབས་དང་
བསྟུན་ནས་ ཁོས་དཔའ་ ཤུགས་ཡོད་ཚད་བཏོན་རུང༌། “ སྐལ་བཟང་སྒྲོལ་
དཀར་ལགས། ང་… ང་” ཟེར་བ་ཙམ་ལས་སྐད་ཆ་ཚིག་གཅིག་ཀྱང་མ་
ཐོན། སྐབས་དེར་སྐལ་བཟང་སྒྲོལ་དཀར་གྱིས་“ རང་གི་ནད་གཞིར་ཉེན་ཁ་ཅི་
ཡང་མི་འདུག རིམ་བཞིན་གསོས་ཀྱི་རེད་” ཅེས་བཤད་ནས་འཛུམ་མདངས་
ཕྱུང་བཞིན་པར་ཕྱིར་ཐོན། སྐབས་དེར་ཁོའི་ཡིད་དུ་སྐལ་བཟང་སྒྲོལ་དཀར་གྱི་
གཟུགས་བརྙན་ནི་བརྗིད་ཆགས་དྭངས་གཙང་ཞིག་ཏུ་གྱུར་ནས་མོའི་ལུས་
638



ཡོངས་རྫོགས་ལས་དོན་དམ་པའི་མཛེས་སྡུག་གི་འོད་སྣང་འཕྲོ་བཞིན་ཡོད་པ་
ཞིག་ཏུ་མངོན་པ་དང་དུས་མཚུངས་དེ་སྔོན་རང་ཉིད་ཀྱིས་མོ་ནི་ “ གླེན་གོག་
བོང་བུ་ལྟ་བུ་ཞིག་རེད་” ཅེས་བརྗོད་པའི་སྐད་ཆ་རྣམས་དྲན་སྐབས་ལུས་པོ་
ཡོངས་རྫོགས་མེ་ལྕེ་ལ་རེག་པ་ལྟར་ངོ་ཚ་ཁ་སྐྱེངས་ཀྱི་སྣང་བ་ཅི་རིགས་བྱུང་བ་མ་
ཟད། ཡང་སྙིང་སུ་ཞིག་བླུན་པོ་ཡིན་པ་ད་མཚམས་ཁོའི་སེམས་ནང་ཇེ་གསལ་
དུ་སོང་ཞིང༌། ཡིད་དུ་བགྲེས་སོང་རྣམས་ཀྱིས་“ སྨན་རྩྭ་ཁ་ཏིག་ཡིན་རུང་ནད་
ལ་ཕན། དྲང་གཏམ་རྣ་བར་སུན་ཡང་དོན་ལ་ཕན་” ཟེར་བ་དང༌། ཡང་
“ རང་རེ་དེང་རབས་ཀྱི་གཞོན་ནུ་ཚོར་ངེས་པར་དུ་ཕུགས་བསམ་ཡོད་དགོས་པ་
དང་རང་འཁྲིའི་ལས་དོན་དེ་མ་འོངས་ པའི་བརྗིད་ཆགས་ཀྱི་དམིགས་ཡུལ་
བསྒྲུབ་རྒྱུའི་ཆ་ཤས་བྲལ་དུ་མེད་པ་ཞིག་ལ་བརྩིས་ཏེ་དེར་དགའ་ཞེན་ཆེན་པོ་
བྱས་ནས་ཧུར་བརྩོན་གྱིས་ལེགས་བསྒྲུབ་བྱེད་དགོས། འཚོ་བའི་ནང་དུ་དཀའ་
ངལ་དང་ཀྱག་ཀྱོག་མང་པོ་འཕྲད་སྲིད་རུང་མདུན་ལམ་ནི་འོད་སྟོང་དང་ལྡན་པ་
ཞིག་ཡིན་པ་དང་། འཚོ་བའི་རང་བཞིན་དངོས་ནི་ཡིད་དུ་འོང་ཞིང་ལྟ་ན་སྡུག་
པ་ཞིག་རེད་” ཅེས་དེ་སྔ་སྐལ་བཟང་སྒྲོལ་དཀར་གྱིས་རང་ཉིད་ལ་བཤད་མྱོང་
བའི་སྐད་ཆ་དེ་དྲན་ནས་དབང་མེད་དུ་མིག་ཆུ་ཤོར། །
ཁོའི་བསམ་པར་མིའི་བླ་སྲོག་ནི་ཐེངས་གཅིག་ལས་མེད་པ་དང་ང་གལ་
སྲིད་གཟིག་གིས་ཟས་ཚེ་སྙམ་ནས་མུ་མཐུད་བསམ་བློ་གཏོང་མི་ནུས་པར་ལུས་
པོ་ནི་ནད་ཁྲིའི་སྟེང་དུ་ཉལ་ཡོད་ཀྱང་རླུང་གིས་ལྕང་མའི་ལོ་མ་གཡོ་གཡོ་བྱེད་
ཅིང་། རང་གིས་འཚོ་བར་འཛིན་པའི་གཏན་ཚིགས་རིགས་པ་དེ་ནི་འཚོ་བའི་
གཏན་ཚིགས་རིགས་པ་དངོས་དང་ཡོངས་སུ་འགལ་བ་ཞིག་ཡིན་ཞིང། འཚོ་
བའི་གཏན་ཚིགས་རིགས་པ་དངོས་དང་འགལ་ན་ལམ་ཡན་དུ་འགྲོ་ངེས་ཡིན་
པ་རང་གིས་བསྐྱོད་མྱོང་བའི་འཚོ་བའི་འགྲོ་ལམ་ལ་ཕྱི་མིག་ལྟ་དུས་མྱོང་ཚོར་
གཏིང་ཟབ་བྱུང་བ་རེད། དེ་ལྟར་“ ཞིམ་མངར་སྐྱུགས་པའི་སེམས་ནང་དང་
639



བྱམས་སྡང་བྱིས་པའི་བློ་ངོར་”ཞེས་པའི་དཔེ་བཞིན་“ མཚན་ཉིད་རིག་པ་བ་
དེས་ཀྱང་རང་ཉིད་ཀྱི་ཡིད་ངོར་ཆགས་པའི་རྡུལ་དྲེག་རྣམས་གཙང་འཕྱིས་བྱས་
ཏེ་རྐང་པ་སྤོ་སྟངས་ནས་འགོ་བཙུགས་ཏེ་སློབ་སྦྱོང་བྱེད་པ་དང་མགྱོགས་མྱུར་
ངང་མ་སྐུལ་རང་མོས་ཀྱིས་འཚོ་བ་གསར་པ་སྐྲུན་མཁན་གྱི་འཐབ་འཛིང་པ་
རྣམ་དག་ཅིག་བྱེད་རྒྱུའི་སེམས་ཐག་བཅད་དོ། །
མཆན་འགྲེལ།
སློབ་ཚན་འདི་ནི་སྤྱི་ལོ་1983ལོའི་《བོད་ཀྱི་རྩོམ་རིག་སྒྱུ་རྩལ་》དུས་དེབ་གསུམ་པ་
ལས་བཏུས་ཤིང་། བོད་རང་སྐྱོང་ལྗོངས་དམའ་རིམ་སློབ་འབྲིང་གི་སློབ་དེབ་སྐད་ཡིག་དེབ་
བཞི་པའི་སློབ་ཚན་བཅུ་པ། ཤོག་གྲངས69 -85བར་ཡིན་ནོ། །
640



སློབ་དཔྱོད་ཁང་གི་ཀྲུའུ་རེན།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་
གསུམ་པ་གྲོལ་ རྗེས་ ཀྱི་ དུས་བབ་བཟང་པོའི་འོག་ཏུ་དེ་སྔོན་མི་རྣམས་ཀྱིས་
“ ཡར་ཀླུང་སློབ་གྲྭ་ཆེན་མོར། །སློབ་གྲྭ་ཆེན་མོའི་སྒོ་བྱང་། །སློབ་གྲྭ་འབྲིང་
བའི་སློབ་དེབ། །སློབ་གྲྭ་ཆུང་བའི་ཡོན་ཚད། །” ཅེས་པའི་མིང་ངན་པ་དེ་
མེད་པ་བཟོ་ཕྱིར་སློབ་གསོའི་ལམ་ལུགས་ལ་ཁྱོན་ཡོངས་ནས་སྒྱུར་བཅོས་བྱེད་
པའི་རྣམ་པ་གསར་པ་ཞིག་ཐོན་པ་ནི་དཔྱིད་ཀྱི་དཔལ་ཡོན་བཞད་པ་ལྟ་བུར་
སྣང་། བྱ་དངོས་གང་ཞིག་ཡིན་རུང་དེ་འཕེལ་རྒྱས་འགྲོ་བའི་བརྒྱུད་རིམ་ནང་
འགལ་བ་སྣ་ཚོགས་གནས་ཡོད་ཅིང་འགལ་བའི་ནང་ནས་འཕེལ་རྒྱས་འགྲོ་བ་ནི་
ཐུན་མོང་གི་ཆོས་ཉིད་ཡིན་ནོ། །
དང་པོ།
མི་རྣམས་ཀྱི་སེམས་སུ་སློབ་གྲྭ་ཞེས་པའི་ཐ་སྙད་དེ་ཡུལ་ལྗོངས་ལྟ་ན་སྡུག་
ལ་མེ་ཏོག་རྣམ་པར་བཀྲ་བ་དང༌། ཁོར་ཡུག་དབེན་ཞིང་ཉམས་དགའ་བ།
ཞོགས་པའི་སྐྱ་རེངས་ཀྱི་མགྲོན་བརྡ་བཏང་མ་ཐག་གང་སར་དཔེ་དེབ་ཀློག་
འདོན་བྱེད་པའི་སྒྲ་ལྷང་ལྷང་དུ་གོ་རྒྱུ་ཡོད་པ་ཞིག་ཏུ་ངོས་བཟུང་བ་ལས་གང་
སར་རྟ་བོང་དང་། བ་གླང་། ར་ལུག་ཁྱིམ་བྱ་སོགས་ཀྱིས་ཁེངས་ཏེ་དྲི་ཞིམ་མེ་
ཏོག་གི་ ཚབ་ ཏུ་ ཚལ་ ཞིང་ དུ་བརྒྱབ་པའི་ སྐྱག་ གཅིན་ གྱི་ དྲི་ངད་ ལྡང་ཞིང་།
སྐབས་རེ་འབྲོག་ཁུལ་དུ་སླེབས་པ་དང་སྐབས་རེ་ཞིང་རར་སླེབས་པ་ལྟར་ཉིན་
641



མོ་རྟ་བོང་གི་སྐད་སྒྲ་དང་མཚན་མོ་ཁྱི་ཡི་སྐད་སྒྲ་ལྷང་ལྷང་དུ་སྒྲོག་པ་དེ་འདྲ་ཞིག་
ཡིན་པ་མི་རྣམས་ཀྱི་བློ་ཡུལ་དུ་ག་ལ་འཆར་སྲིད་དམ།
བོད་ཡིག་སློབ་དཔྱོད་ཁང་གི་ཀྲུའུ་རེན་བསྟན་འཛིན་ལགས་ནི་དགུང་ལོ་
བཞི་བཅུ་ལྷག་ཙམ་དུ་ཕེབས་པའི་མི་དར་མ་ཞིག་ཡིན་ཡང་ཁོང་གི་ལུས་སྟེང་དུ་
དེང་རབས་ གཞོན་ནུའི་ཁྱད་ཆོས་མངོན་ གསལ་ དོད་ པོ་ ཡོད་ཅིང༌། གོས་
སོགས་ལ་དང་དོད་ཅུང་ཆེ་བ་དང་བཀའ་མོལ་གནང་སྐབས་དོན་ཐག་ཆོད་ལ་
རྟོགས་སྐྱེན་པ་དང་གཞུང་སེམས་དྲང་བ་ཞིག་ཡོད། །
ཀྲུའུ་རེན་བསྟན་འཛིན་ལགས་ཀྱིས་རྒྱུན་དུ་དགེ་རྒན་གཞན་གྱི་འཚོ་བ་
དང་ཐོབ་བྱའི་དོན་དུ་གང་སར་ འགོ་ ཁྲིད་རྣམས་འཚལ་ཏེ་ ཐག་གཅོད་ཡོང་
ཐབས་བྱེད་པ་དང༌། སློབ་ཁྲིད་ཡོ་ཆས་དང་སློབ་དེབ་གྲ་སྒྲིག་བྱེད་པ། སློབ་
ཕྲུག་གི་བསམ་བློའི་སློབ་གསོ་དང་འཚོ་བ་སོགས་ལ་འགན་འཁུར་ཆེན་པོ་གནང་
བ་མ་ཟད། རང་ཉིད་དགེ་རྒན་གཞན་རྣམས་དང་འདྲ་བར་སློབ་ཁྲིད་བྱེད་པར་
ཡང་འགྲོ་གི་ཡོད། དེ་ལྟར་བྱེད་པ་ནི་ཁོང་ལ་དམིགས་ཡུལ་ཧ་ཅང་གསལ་པོ་
ཞིག་ཡོད་པ་སྟེ། ཏང་གི་སློབ་གསོའི་བྱ་གཞག་ལ་ལྷག་བསམ་རྣམ་དག་དང་
རང་མི་རིགས་ཀྱི་ཤེས་རིག་ལྡན་པའི་མི་རབས་གསར་པ་ཞིག་གསོ་སྐྱོང་བྱ་ཐུབ་
པ་ཡོང་རེ་བྱེད་པ་དེ་ཡིན་ཞིང་། རང་ཉིད་ལ་དཀའ་ངལ་ག་ཚོད་བྱུང་ཡང་དེ་ནི་
འོས་འགན་ཞིག་ཏུ་རྩིས་པ་ལས་སྲིད་འཛིན་གྱི་གོ་གནས་ཆེན་པོ་སོགས་ཡོང་
བའི་རེ་བ་གང་ཡང་མེད།
ཐེངས་ཤིག་ཁོང་ཉིན་གུང་གི་ཁ་ལག་ཟོས་ཚར་མཚམས་སུ་སློབ་དཔྱོད་
ཁང་གི་དགེ་རྒན་གཞོན་གྲས་དགེ་ལེགས་རྣམ་རྒྱལ་དེ་གར་ཡོང་ནས་“ ང་འདིར་
ཀྲུའུ་རེན་ལགས་ལ་རེ་བ་ཚིག་གཉིས་ཞུ་བར་ཡོང་བ་ཡིན། གཅིག་ནི་ཁང་པའི་
གནད་དོན་དེ་ཡིན། ད་ལྟ་ང་ཚོའི་ཉལ་ཁང་ནང་དུ་མི་གསུམ་ཡོད་པས་རྒྱུན་དུ་
སློབ་ཚན་གྲ་སྒྲིག་དང་རང་སྦྱོང་བྱེད་སྐབས་ཕན་ཚུན་ཤུགས་རྐྱེན་ཐེབས་ནས་
642



ཡག་པོ་བྱེད་མི་ཐུབ་པ་དང་། ལྷག་པར་དུ་མགྲོན་པོ་ཡོང་མཁན་ཡོད་ཚེ་ཚང་
མའི་སློབ་སྦྱོང་ལ་འཐུས་ཤོར་འགྲོ་གི་འདུག དེས་ན་རྒས་པོ་གཞོན་ནུར་གྱུར་
བ་དང་འཆི་མེད་ཡུན་གནས་ཟེར་བའི་བྱ་བ་དེ་འདྲ་ཡོང་མི་སྲིད་པས་ལོ་ན་
གཞོན་དུས་ཤེས་བྱར་བརྩོན་ཞིབ་མང་ཙམ་བྱེད་དགོས་བསམ་གྱི་འདུག དེར་
བརྟེན་ཉལ་ཁྲི་གཅིག་དང་སྒྲོག་རྩེ་གཅིག་འཇོག་ཐུབ་པའི་ཁང་ཆུང་ཞིག་སྤྲོད་
རོགས་གནང་”ཞེས་བཤད། ཀྲུའུ་རེན་བསྟན་འཛིན་ལགས་ཀྱིས་“ ཁྱེད་ཀྱིས་
གསུངས་པ་དེ་དངོས་ཡོད་གནས་ཚུལ་རེད། དེ་སྔོན་ནས་གོང་རིམ་ལ་ཁང་
པའི་ཐད་རེ་བ་ཐེངས་མང་ཞུས་ཀྱང་སློབ་གྲྭའི་ནང་དུ་མི་མང་བ་དང་ཁང་པ་
ཉུང་བའི་གནད་དོན་གསུངས་ཤིང་། ད་བར་ཐག་གཅོད་བྱུང་མ་སོང་། ད་
དུང་ངས་སུ་མུ་མཐུད་རེ་བ་ཞུས་ཆོག་” ཅེས་གསུངས། དགེ་ལེགས་རྣམ་རྒྱལ་
གྱིས་མུ་མཐུད་དེ་“ རེ་བ་གཉིས་པ་ནི་ཟབ་སྦྱོང་གི་གནད་དོན་དེ་ཡིན། ཁྱེད་
ཀྱིས་མཁྱེན་གསལ་རེད། དཔེར་ན་སློབ་ཕྲུག་གི་ཤེས་ཚད་ཆུ་ཐོམ་བུ་གང་ཙམ་
ཞིག་ཡོད་ན་དགེ་རྒན་རང་ཉིད་ལ་མ་མཐར་ཡང་ཆུ་ཟོ་བ་གང་ཙམ་ཞིག་ཡོད་
དགོས། དེར་བརྟེན་ཟབ་སྦྱོང་བྱེད་རྒྱུ་ནི་སྐོམ་པ་ཆུ་འདོད་ལྟར་གྱི་རེ་བ་ཆེན་པོ་
ཞིག་ཡིན། འོན་ཀྱང་མིག་སྔར་མི་བེད་སྤྱོད་བྱེད་རྐྱང་བྱེད་པ་ལས་མི་གསོ་སྐྱོང་
བྱེད་རྒྱུ་མི་ཤེས་པ་ནི་རྟ་ལ་གཟན་ཆག་བསྟེར་མ་དགོས་པར་གོམ་བགྲོད་ཡག་པོ་
རྒྱག་རྒྱུའི་རེ་བ་ཁོ་ན་བྱེད་པ་དང་ཁྱད་ཅི་ཡོད། ད་དུང་སློབ་ཚན་འགའ་ཤས་
སློབ་ཁྲིད་གནང་ཐུབ་མཁན་དགེ་རྒན་ཉུང་ཤས་ཤིག་ལས་མེད་པ་དེ་ཚོའང་
དགུང་ལོ་བགྲེས་ཤིང་། སྐུ་གཟུགས་ཐང་པོ་མེད་པ་ཤ་སྟག་རེད། གལ་སྲིད་
དགེ་རྒན་དེ་དག་སློབ་ཁྲིད་ལས་གནས་ལས་ཁ་བྲལ་ཚེ་སུས་སློབ་ཚན་འཁྲིད་
པར་འགྲོ་ཐུབ་ཀྱི་རེད་དམ། དགེ་རྒན་ཁ་སྣོན་དང་ཟབ་སྦྱོང་བྱེད་དུ་མི་འཇུག་
པར་སྲིད་འཛིན་གྱི་ལས་ཀ་བྱེད་མཁན་ཁ་སྣོན་མང་པོ་དེ་འདྲ་རྒྱག་པ་དེ་དངོས་
འབྲེལ་ཡ་མཚན་སྐྱེ་དགོས་པ་ཞིག་རེད། ང་ཚོའི་ལས་ཁུངས་དེ་ནི་སློབ་གྲྭ་ཞིག་
643



རེད་མ་གཏོགས་ཁེ་ལས་ཀྱི་ལས་ཁུངས་ནི་མིན་” ཞེས་མི་འདོད་ པའི་རྣམ་
འགྱུར་བསྟན་རྗེས་གློ་བུར་དུ་ “ ཨ་ཙི། དགོངས་པ་མ་འཚོམ། སློབ་དཔྱོད་
ཁང་གི་ཀྲུའུ་རེན་ཞིག་ལ་གནད་དོན་དེ་འདྲ་ཐག་གཅོད་བྱེད་པའི་དབང་ཆ་ག་
པར་ཡོད་པ་རེད་དམ” ཞེས་བརྗོད་དེ་མགོ་བོ་གཡུག་གཡུག་བྱེད་བཞིན་པར་
ཕྱིར་ཐོན། །
སྐབས་དེར་ཀྲུའུ་རེན་བསྟན་འཛིན་ལགས་ཀྱི་བཟའ་ཟླས་ “ དགེ་རྒན་
དེ་”ཞེས་ཤོད་སྐབས་ཁོང་གིས་འཕྲལ་དུ་“ ཁོང་ནི་ང་ཚོའི་སློབ་དཔྱོད་ཁང་གི་
དགེ་རྒན་ཞིག་ཡིན་ཞིང་མིང་ལ་དགེ་ལེགས་རྣམ་རྒྱལ་ཟེར་གྱི་ཡོད། ལོ་ན་ཉི་ཤུ་
རྩ་ལྔ་ལས་སོན་མེད་རུང་རང་འཁྲིའི་ལས་ཀར་འགན་སེམས་ཆེ་བ་དང་དུས་
ཚོད་སྐར་མ་ཁ་ཤས་ཀྱང་བརྩོན་ལེན་བྱེད་མཁན་ཞིག་རེད། འདི་ལོ་ཁོང་གིས་
འཛིན་གྲྭ་འགའ་ཤས་ལ་སློབ་ཁྲིད་བྱས་པར་སློབ་ཕྲུག་རྣམས་ཀྱི་དགའ་བསུ་ཐོབ་
པ་དང་གྲུབ་འབྲས་ཀྱང་ལེགས་པོ་ཐོབ་ཡོད། ཁོ་ཚོས་ཟབ་སྦྱོང་བྱེད་རྒྱུར་རེ་
འདོད་ཆེན་པོ་བྱེད་པ་ནི་ང་ཚོས་ཤེས་ཐུབ་པ་ཞིག་རེད་” ཅེས་གསུངས་ཤིང་།
དགེ་ལེགས་རྣམ་རྒྱལ་ཐོག་མར་སློབ་དཔྱོད་ཁང་དེར་ཡོང་སྐབས་ཀྱི་གནས་ཚུལ་
རྣམས་ཡིད་དུ་ཟླ་གཟུགས་ཆུ་ལ་ཤར་བ་ལྟར་ལྷང་ངེར་དྲན། །
དགེ་ལེགས་རྣམ་རྒྱལ་ནི་ལོ་གཉིས་ཀྱི་སྔོན་དུ་སློབ་གྲྭ་ཆེན་མོ་ཐོན་ནས་
སློབ་གྲྭ་འདིར་དགེ་རྒན་བྱེད་པར་ཡོང་བ་ཞིག་ཡིན། ཁོང་སློབ་དཔྱོད་ཁང་དུ་
ཐོག་མར་ཡོང་སྐབས་ངོ་ཚ་སྨིན་པའི་བུ་མོ་ཞིག་དང་འདྲ་ཡང་ཡུན་རིང་མ་སོང་
བར་རང་ཉིད་ལ་ཤེས་ཡོན་ཆེན་པོ་ཡོད་སྙམ་སྟེ་ང་རྒྱལ་དང་སྤོབས་པ་མཉམ་དུ་
སྐྱེས་ནས་མི་ གཞན་ གྱི་བསམ་འཆར་རྣ་བའི་ཡུལ་ དུ་མི་གཏོང་བར་ གཏམ་
འདོད་ཁོ་ན་བྱེད་མཁན་ཞིག་ཆགས། རྗེས་སུ་སློབ་དཔྱོད་ཁང་ནས་ཁོང་ལ་
སློབ་ཁྲིད་ཀྱི་འགན་འཁུར་སྤྱད། དགེ་རྒན་རྒན་གྲས་ཚོ་དང་འབྲེལ་འདྲིས་བྱེད་
པའི་བརྒྱུད་རིམ་ནང་ དུ་ ཁོང་ལ་རང་གི་ཞན་ཆ་ རྣམས་ རིམ་བཞིན་གསལ་
644



རྟོགས་བྱུང་ཞིང༌། ལྷག་པར་དུ་ཁོང་གིས་རང་ཉིད་ཀྱི་ཤེས་ཡོན་ད་དུང་ཧ་ཅང་
ཞན་པོ་ཡིན་པ་ཤེས་རྗེས་སེམས་ཆུང་གིས་མི་གཞན་ལ་བཀའ་འདྲི་ཞུ་བ་དང་
དུས་ཚོད་ཡོད་ཚད་སྤྱད་དེ་སློབ་སྦྱོང་བྱེད་ཀྱི་ཡོད། ཐེངས་ཤིག་ཁོང་གིས་དགེ་
རྒན་གཞན་དང་གླེང་མོལ་བྱེད་སྐབས་ “ དངོས་འབྲེལ་རྡོ་རྗེ་འཇིགས་བྱེད་
མཐོང་ཙ་ན། ཁྲོ་བོ་ཐམས་ཅད་ལག་ཆ་ཤོར་” ཞེས་པའི་དཔེ་ལྟར་ཤེས་བྱ་ནི་
མཐའ་ཡས་པའི་རྒྱ་མཚོ་ལྟ་བུ་ཞིག་ཡིན་པས་ད་ལྟ་རང་ཉིད་ཀྱིས་ཆུ་ཐིགས་ཙམ་
ལས་ཤེས་མེད་སྟབས་སེམས་ཆུང་ངང་དཀའ་བ་སྤྱད་དེ་ཤེས་རབ་ལོན་ཐབས་
བྱེད་ཀྱི་ཡིན་” ཞེས་ཤོད་མྱོང་ཡོད། ཀྲུའུ་རེན་བསྟན་འཛིན་ལགས་བསམ་བློ་
འཁོར་མཚམས་དེར་སླེབས་སྐབས་དབང་མེད་དུ་ཁ་ནས་“ ཁོ་ཚོའི་ཟབ་སྦྱོང་གི་
གནད་དོན་དེ་ཁ་ཚ་དགོས་གཏུགས་གལ་འགངས་ཆེ་བའི་བྱ་བ་ཞིག་རེད་ལ་
ཅེས་གཅིག་ལབ་ཤོར་བ་དང་སྦྲགས་ཡིད་མི་བདེ་བའི་ངང་རྒན་ཨོ་རྒྱན་རྡོ་རྗེ་
ལགས་ཀྱི་ཁྱིམ་དུ་ཕེབས།
ཨོ་རྒྱན་རྡོ་རྗེ་ལགས་ནི་སློབ་གྲྭའི་དགེ་རྒན་རྒན་གྲས་ཤིག་ཡིན། ཁོང་
ཆུང་ངུའི་དུས་ནས་འབྲས་སྤུངས་དགོན་པའི་གྲྭ་པ་བྱས་ཏེ་ལོ་མང་སློབ་སྦྱོང་
གནང་ཞིང་ བཅིངས་འགྲོལ་ ཐོབ་རྗེས་སློབ་གྲྭ་འདིའི་དགེ་རྒན་དང་བླངས་
གནང་བ་རེད། “ རིག་གནས་གསར་བརྗེའི་” སྐབས་སུ་ཁོང་ལྷ་འདྲེ་གདོན་
བགེགས་སུ་རྩིས་ཏེ་དགག་པ་བརྒྱབ་པ་དང་། འཐབ་རྩོད། ཁྲོམ་སྐོར་སོགས་
བྱས་ནས་མཐར་རིག་གཞུང་ཐད་ཀྱི་“ ལོག་སྤྱོད་མཁས་དབང་” དང་ “ ལོག་
སྤྱོད་རིག་གནས་པ་” ཞེས་པའི་ཞྭ་མོ་གཡོགས་ཏེ་གཤམ་འོག་ཏུ་ངལ་རྩོལ་སྒྱུར་
བཀོད་བྱེད་པར་བཏང་ནས་ལོ་མང་རིང་གནོད་འཚེ་ཕོག་པ་རེད། “ མི་བཞི་
ཤོག་ཁག་” ཐལ་བའི་རྡུལ་དུ་བརླགས་རྗེས་དེ་སྔ་ཁོང་ལ་མ་ཉེས་ཁ་གཡོགས་
བྱས་རིགས་དག་སེལ་མཐར་ཕྱིན་བྱས་པ་དང་དུས་མཚུངས་དཔྱིད་དྲོད་སླེབས་
ནས་མེ་ཏོག་རྣམ་པར་བཀྲ་ཞིང་འོད་ཟེར་གྱིས་མུན་ནག་སེལ་བའི་དུས་ཤིག་ལ་
645



ཁོང་དགའ་སྤྲོའི་ངང་སློབ་གྲྭར་བསྐྱར་དུ་ཕྱིར་ལོག་ཕེབས་པ་རེད། །
ཀྲུའུ་རེན་བསྟན་འཛིན་ལགས་ཁོང་གི་ཁྱིམ་དུ་འབྱོར་སྐབས་ཁོང་ནི་བྲེལ་
བརྩོན་ཆེན་པོས་སློབ་མ་ཚོའི་སྦྱོང་ཚན་བཟོ་བཅོས་རྒྱག་པའི་སྒང་ཡིན་ཡང་ཁོང་
གིས་ཐེ་ཚོམ་མེད་པར་“ རྒན་ལགས། དེ་རིང་ཁྱེད་དང་གླེང་མོལ་ཞིག་ཞུ་བར་
ཡོང་བ་ཡིན་”ཞེས་གསུངས་པས་ཨོ་རྒྱན་རྡོ་རྗེ་ལགས་ཀྱིས་འཕྲལ་དུ་“ འགྲིག་
དང་འགྲིག གནད་དོན་ག་རེ་ཡོད་ནའི་ ཐུགས་འཛེམས་མེད་པར་ གསུང་
རོགས་གནང་” ཞེས་གསུངས། བསྟན་འཛིན་ལགས་ ཀྱིས་ “ ང་ཚོའི་ སློབ་
དཔྱོད་ཁང་གི་དགེ་རྒན་གཞོན་ནུ་ཚོར་ཟབ་སྦྱོང་བྱ་རྒྱུའི་གནད་དོན་དེ་ཡིན།
ཁྱེད་ནི་སློབ་ཁྲིད་ཀྱི་ཕྱག་ལས་གནང་ཡུན་རིང་བ་ཞིག་ཡིན་སྟབས་སློབ་ཁྲིད་དང་
ཟབ་སྦྱོང་བྱེད་རྒྱུའི་ཐད་ཐུགས་རྒྱུས་ཆེན་པོ་ཡོད་པ་མ་ཟད། སློབ་ཁྲིད་ ཀྱི་
ཉམས་མྱོང་ཡང་ཕུན་སུམ་ཚོགས་པོ་ཡོད་པས་སློབ་གྲྭས་དགེ་རྒན་ཟབ་སྦྱོང་
འཛིན་གྲྭ་གཉེར་རྒྱུར་མོས་མཐུན་བྱས་ཚེ་ཁྱེད་ནས་སློབ་ཁྲིད་གནང་རྒྱུའི་རེ་བ་
ཡོད་” ཅེས་གསུངས། ཨོ་རྒྱན་རྡོ་རྗེ་ལགས་ཀྱིས་ཧ་ཅང་བབ་ལྷིང་ངང་“ གནད་
དོན་དེའི་ཐད་རང་ཉིད་ལ་བསམ་ཚུལ་འགའ་རེ་ཡོད་པ་དེ་སྔོན་ནས་ཞུས་པ་
ཡིན་རུང་ད་བར་ལན་བསྐྱོན་མཁན་མ་བྱུང༌། དགེ་རྒན་ཞེས་པ་ནི་ཆེས་རྙོག་
འཛིང་ཆེ་བ་དང་ཆེས་གསར་སྐྲུན་གྱི་རང་བཞིན་ལྡན་པའི་ངལ་རྩོལ་པ་ཞིག་ཡིན་
པ་དེ་འགའ་རེས་གསལ་པོ་རྟོགས་ཀྱི་མི་འདུག ཚད་ལྡན་དགེ་རྒན་ཞིག་གི་
ཤེས་ཡོན་དེ་དགེ་རྒན་གྱི་ལས་འགན་མ་ཁུར་སྔོན་ནས་ལྡན་པ་ཞིག་མ་ཡིན་པར་
རྒྱུན་རིང་གི་སློབ་གསོའི་ལག་ལེན་གྱི་ནང་སྙིང་རུས་ཆེན་པོས་བརྩོན་ཞིབ་དང་
རྒྱུན་ཆད་མེད་པར་ཉམས་མྱོང་འཚོལ་ཞིབ་བྱས་པ་ལས་བྱུང་ བ་ཞིག་ རེད།
དེས་ན་དགེ་རྒན་ཟབ་སྦྱོང་བྱེད་རྒྱུ་དེ་ནི་སློབ་ཁྲིད་ཀྱི་སྤུས་ཚད་མཐོ་རུ་གཏོང་བ་
དང་ཡག་ཐོག་ཡག་རྩེགས་ཡོང་བ་བྱེད་པར་འབྲེལ་བ་དམ་ཟབ་དང་མེད་དུ་མི་
རུང་བའི་བྱེད་ཐབས་ཤིག་རེད། དེང་སྐབས་དགེ་རྒན་ལོ་གཞོན་རྣམས་ཀྱིས་
646



རྨང་གཞིའི་ ཤེས་ཡོན་ ལེགས་ པོ་ཞིག་འཛུགས་ པ་ དང་ད་ཡོད་ ཀྱི་ ཤེས་ཡོན་
རྣམས་གོམ་གང་མདུན་སྤོས་ཀྱིས་གོང་མཐོར་གཏོང་བ་དང་། དགེ་རྒན་རྒན་
གྲས་ཀྱིས་སློབ་ཁྲིད་བྱེད་སྟངས་ཐད་ཞིབ་འཇུག་དང་སྒྱུར་བཅོས་བྱེད་དགོས་
པའི་གནད་དོན་དེ་ཡོད། ངའི་བསམ་འཆར་ལ་དགེ་རྒན་ཟབ་སྦྱོང་བྱེད་རྒྱུ་
དེའང་ཐོན་སྐྱེད་འགན་གཙང་ལེན་པའི་ལམ་ལུགས་ལྟར་ལག་ལེན་བྱས་ནས་
དགེ་རྒན་ན་གཞོན་ ཁག་ གཅིག་ གནས་ཚུལ་ ལ་ གཞིགས་ཏེ་ལོ་གཅིག་དང་།
གཉིས། གསུམ་གྱི་དུས་བཀག་བཟོས་ཏེ་དགེ་རྒན་རྒན་གྲས་ཀྱིས་འགན་གཙང་
བླངས་ནས་སློབ་ཚན་ག་རེ་ཡིན་ནའི་དུས་ཚོད་དེར་སླེབས་རྗེས་སློབ་ཚན་ཁྲིད་
ཐུབ་པ་མ་ཟད། ཤེས་བྱ་དེའི་ཐད་བྱང་ཆུབ་པ་ཞིག་ཆགས་པ་བཟོ་དགོས་”
ཞེས་གསུངས་པས་བསྟན་འཛིན་ལགས་ ཀྱིས་ “ ཁྱེད་ཀྱི་ དགོངས་འཆར་དེ་
དངོས་འབྲེལ་ཡག་པོ་འདུག དོན་དེའི་སྐོར་ང་ཚོ་སློབ་དཔྱོད་ཁང་ནས་ལམ་
སེང་ཞིབ་འཇུག་བྱས་ཏེ་གོང་རིམ་ལ་སྙན་སེང་ཞུ་གི་ཡིན། གལ་སྲིད་མོས་
མཐུན་གནང་ཚེ་ངའི་རེ་བར་ཁྱེད་ཀྱིས་སློབ་མ་གསུམ་བཞི་ཞིག་འགན་བཞེས་
གནང་རོགས་གནང་” ཞེས་གསུངས། ཨོ་རྒྱན་རྡོ་རྗེ་ལགས་ཀྱིས་བསྟན་འཛིན་
ལགས་ཀྱི་དགོངས་འཆར་འདིར་ཤིན་ཏུ་མོས་པའི་ངང་“ སྙན་ངག་མཁས་ཅན་
ཞིག་གིས་“ ཁ་བ་ཅན་གྱི་ངོ་མཚར་རིག་གཞུང་སོགས། །ཕྲ་ཞིབ་བློ་ཡིས་དཔྱོད་
འདོད་སྐྱེས་པ་ན། །ཕུལ་བྱུང་མི་རབས་རྗེས་མ་གསོ་སྐྱོང་གི ། གཟི་བརྗིད་
ལྡན་པའི་ལས་འགན་གྲོགས་སུ་ཐོན། །” ཞེས་གསུངས་ཡོད་པ་དེ་ནི་ང་ཚོའི་
སེམས་ནང་གི་སྐད་ཆ་རང་རེད་འདུག་” ཅེས་གསུངས་མཚམས་སུ་ཆུ་ཚོད་ལ་
གཟིགས་ཙམ་གནང་ནས་སློབ་ཚན་ཚུགས་གྲབས་ཡོད་སྟབས་“ ཨ་ས། དུས་
ཚོད་ཟིན་འདུག་” ཅེས་གསུངས་ནས་ཐུགས་བྲེལ་ངང་སློབ་ཁང་གི་ཕྱོགས་སུ་
ཕེབས།
དེ་ཉིན་དགོང་མོར་བསྟན་འཛིན་ལགས་དུས་རྒྱུན་དང་མི་འདྲ་བར་
647



མནལ་ཁུག་ཁག་པོ་བྱུང་བས་ཁོང་གིས་ག་ལེར་མལ་ལས་བཞེངས་ཏེ་ན་བཟའ་
གྱོན་ནས་ཕྱིར་འཁྱམ་འཁྱམ་དུ་ཕེབས་སྐབས་ཕྱོགས་བཞི་མཚམས་བརྒྱད་ན་
གློག་བཞུའི་འོད་མདངས་ཆེམ་ཆེམ་དུ་འཚེར་ནས་ནམ་མཁའི་སྐར་ཚོགས་ཀྱང་
སྐྱེངས་པར་བྱེད་ཅིང་གློ་བུར་དུ་སྐར་མདའ་རེ་གཉིས་འཕེན་ཏེ་ཡུད་ཙམ་འོད་
འཚེར་བཞིན་ཡོད། ལམ་བར་དུ་དྭངས་གསལ་ཆུ་མོ་ལྷུང་ལྷུང་དུ་རྒྱུགས་འགྲོ་
བའི་སྒྲ་དབྱངས་དང་སྦྱར་པའི་གསེབ་ནས་འབུ་སྐད་སྒྲོག་པ་གསལ་པོར་ཐོས་པ་
ལས་མཚན་མོ་ནི་ཁ་ཁུ་སིམ་པོར་གནས་པ་མཚོན་སྐབས་དེར་ཁོང་གི་ཐུགས་ལ་
སློབ་གཞིར་བཅོས་སྒྲིག་བྱེད་པ་དང་སློབ་ཁྲིད་བྱེད་སྟངས་སྒྱུར་བཅོས་བྱེད་རྒྱུའི་
ཐད་དགེ་རྒན་རྣམས་ཀྱི་དགོངས་འཆར་མི་འདྲ་བ་ཡོང་སྲིད་པས་སློབ་ཁྲིད་ཞིབ་
འཇུག་བྱེད་པའི་དུས་ཚོད་ནང་དུ་ཐོག་མར་འབྲེལ་ཡོད་ཀྱི་གནད་དོན་འགའ་
ཞིག་བཏོན་ནས་གྲོས་བསྡུར་བྱེད་པ་དང་ཕན་ཚུན་བསམ་འཆར་ལྷུག་གླེང་བྱས་
ཏེ་ངོས་འཛིན་གསལ་པོ་ཞིག་ཡོང་བ་བྱེད་རྒྱུ་དེ་ནི་གལ་ཆེན་པོ་ཞིག་རེད་སྙམ་
བཞིན་པར་རང་ཁྱིམ་དུ་འབྱོར། དེ་ནས་ཁོང་གིས་ཨ་ཅོར་རློན་པ་ཞིག་བླངས་
ཏེ་ངོ་གདོང་ཕྱིས་ནས་བསྐྱར་དུ་མལ་སར་འཛུལ་བས་ཡུད་ཙམ་སོང་རྗེས་གཞི་
ནས་མནལ་དུ་ཡུར། །
གཉིས་པ།
རེས་གཟའ་སྤེན་པའི་དགོང་དྲོ་ནི་སློབ་དཔྱོད་ཁང་གི་སློབ་ཁྲིད་ཞིབ་
འཇུག་བྱེད་པའི་དུས་ཚོད་ཡིན་སྟབས་དགེ་རྒན་མང་ཆེ་བས་དུས་ཚོད་འདི་ནི་
ཧ་ཅང་གལ་ཆེ་བ་ཞིག་ཏུ་རྩིས་ཏེ་རང་ཉིད་ལ་དམིགས་བསལ་གྱི་ལས་ཀ་གཞན་
མེད་ཚེ་ཚང་མ་ཕེབས་ཀྱི་ཡོད། སློབ་དཔྱོད་ཁང་འདིར་དགེ་རྒན་སྐུ་ན་བགྲེས་
པ་དང་། དར་མ། ན་གཞོན་བཅས་ཁྱོན་བསྡོམས་ཉི་ཤུ་ཡོད་ཅིང་། དེའི་ནང་
གི་ལོ་གཞོན་དགེ་རྒན་འགའ་རེས་དུས་རྒྱུན་ཚོགས་འདུའི་ཐོག་ཏུ་རང་ཉིད་ལ་
648



ལྟ་ཚུལ་ཇི་ཡོད་བློ་ཁོག་ཆེན་པོས་གླེང་མོལ་ཞུ་བ་དང་། འགའ་རེས་སློབ་དཔྱོད་
ཁང་གི་དགེ་རྒན་གཞན་རྣམས་ནི་རང་ཉིད་ལས་ཆུ་ཚད་མཐོ་བ་ཤ་སྟག་ཡིན་
པར་ངོས་འཛིན་བྱས་ནས་གཏམ་བཤད་གང་ཡང་མི་བྱེད་པར་ཁ་ཁུ་སིམ་པོར་
གནས་པ་ལས་རང་ཉིད་ཀྱི་ལྟ་ཚུལ་ངོ་མ་གཏན་ནས་འདོན་ནུས་ཀྱི་མེད། །
དེ་ཉིན་སློབ་དཔྱོད་ཁང་གི་ཀྲུའུ་རེན་བསྟན་འཛིན་ལགས་ཀྱིས་ཚང་མར་
“ ད་ལྟ་ཚོགས་འདུ་འགོ་ཚུགས་ཀྱི་ཡིན། དེ་རིང་གི་ཚོགས་འདུའི་ནང་དོན་ནི་
གང་འདྲ་བྱས་ཏེ་བོད་ཀྱི་རིག་གནས་དེ་རྒྱུན་འཛིན་དང་འཕེལ་རྒྱས་གཏོང་
དགོས་པའི་སྐོར་ལ་ གྲོས་བསྡུར་གནང་རྒྱུ་དེ་ཡིན། དེ་ནི་སློབ་གསོའི་བྱེད་
ཕྱོགས་དང་སློབ་ཁྲིད་བྱེད་སྟངས་ཐད་ལ་འབྲེལ་བ་དམ་ཟབ་ཡོད་པ་ཞིག་ཡིན་
པས་ཚང་མས་འཛེམས་དོགས་མེད་པར་རང་ཉིད་ཀྱི་ལྟ་ཚུལ་རྣམས་གསུང་
རོགས་གནང་” ཞེས་གསུངས་པས་ཚོགས་འདུའི་གོང་གི་ཆུ་འཁོལ་བ་ལྟར་གྱི་
འུར་སྒྲ་དེ་ད་ལྟ་གློ་བུར་དུ་ཆུ་གྲང་མོ་བླུགས་པ་བཞིན་འཇགས་ཏེ་ཁ་ཁུ་སིམ་པོར་
གྱུར་ཞིང་། འགའ་རེས་ཚགས་པར་ལྟ་བ་དང༌། འགའ་རེས་སྐད་ཆུང་ངུས་
གླེང་མོལ་བྱེད་པ། ཡང་འགའ་རེས་བསམ་བློ་གཏོང་ཁུལ་བྱེད་བཞིན་ཡོད།
བསྟན་འཛིན་ལགས་ཀྱིས་བསྐྱར་དུ་“ སུས་སྔོན་ལ་གསུང་གི་ཡིན་ནམ། ཚང་
མས་འཛེམས་དོགས་མེད་པར་གསུང་རོགས་གནང་” ཞེས་བརྗོད་པ་དང་ཡར་
བཞེངས་ཏེ་ནག་པང་ཞིག་ཡོད་པ་དེའི་ཐོག་ཏུ་“ དང་པོ། རྒྱུན་འཛིན་བྱེད་པ་
དང་འཕེལ་རྒྱས་གཏོང་རྒྱུར་ངོས་འཛིན་ཇི་ལྟར་བྱེད་དགོས་སམ། གཉིས་པ།
ད་ལྟའི་སློབ་ཁྲིད་བྱེད་སྟངས་ཐད་གནད་དོན་ག་རེ་ཡོད་དམ་” ཞེས་གྲོས་གཞི་
གཉིས་བྲིས་ཏེ་རང་གནས་སུ་བཞུགས། །
དེ་ནས་ཡུན་ཙམ་མ་སོང་བར་བསོད་ནམས་ཚེ་རིང་ཟེར་བའི་དགེ་རྒན་
ཞིག་གིས་“ རང་ཉིད་ཀྱི་ངོས་འཛིན་ཕྲན་བུ་ཞུ་གི་ཡིན། བོད་ཀྱི་རིག་གནས་ནི་
ཕུན་སུམ་ཚོགས་ཤིང་ཆ་ཚང་བ་ཞིག་ཡིན་པ་དང༌། སྔོན་བྱོན་མཁས་དབང་
649



རྣམས་ཀྱི་རང་ཉིད་ཀྱིས་ཁྱད་ཆོས་དང་མཐུན་པའི་རིག་གཞུང་དང་རྩོམ་རིག་
བརྩམས་བྱ་མང་པོ་ཞིག་བཞག་གནང་ཡོད། རིག་གནས་དེ་དག་རྒྱུན་འཛིན་
ལེགས་པོ་ཞིག་བྱེད་པ་ནི་དོན་དངོས་ཐོག་འཕེལ་རྒྱས་གཏོང་བ་ཞིག་རེད་ལ་
འཕེལ་རྒྱས་གཏོང་བ་དེ་ཡང་རྒྱུན་འཛིན་བྱེད་པ་ཞིག་ཡིན་” ཞེས་བཤད་པས་
དགེ་རྒན་ཚོའི་ནང་ནས་གཞོན་དར་འགའ་རེས་ཕན་ཚུན་མིག་བརྡ་བྱས་ཏེ་
བགད་མོ་སིག་སིག་ཏུ་དགོད་ཀྱི་འདུག་
བསོད་ནམས་ཚེ་རིང་ལོ་ན་ལྔ་བཅུ་ལྷག་ཙམ་ལ་ཕེབས་པའི་དགེ་རྒན་
རྒན་གྲས་ཤིག་ཡིན་པ་དང་། ཁོང་རང་ཉིད་ལ་ལྟ་ཚུལ་གཏན་འཁེལ་བ་ཞིག་
ཡོད་པ་སྟེ་སྔོན་མའི་ཤེས་བྱ་ཞིག་ཡིན་ཕྱིན་ཐམས་ཅད་ཁས་ལེན་བྱེད་རྐྱང་བྱེད་
པ་ལས་མ་མཐུན་པའི་ལྟ་ཚུལ་གཏན་ནས་མི་འདོན་ལ་མི་གཞན་གྱིས་བཏོན་པ་
དག་ཀྱང་ ཁས་ མི་ ལེན་ པར་ བརྟེན་ ཁོང་ ལ་ མི་ ཚོས་ལུའུ་ཞུན་ གྱི་ རྩོམ་ ཡིག་
《མཐིལ་རྟོལ་》ཞེས་པའི་ནང་དུ་“ ཁོང་ཚོའི་ཀླད་པ་ཕལ་ཆེར་དབྱིན་ཁྲེན་མུའུ་
ཟེར་བའི་ཤིང་མཁྲེགས་པོས་བཟོས་པ་ནང་བཞིན་རེད།” ཅེས་གསུངས་པའི་
དོན་དེ་ཁོང་ལ་སྦྱར་ཏེ་ལྐོག་ཏུ་་་ དབྱིན་ཁྲེན་མུའུ་”ཞེས་འབོད་ཀྱི་ཡོད། །
དེ་མུར་ལོ་ན་སུམ་ཅུ་སོ་བཞི་ཙམ་ལ་སླེབས་པའི་དགེ་རྒན་ཚེ་རིང་ནོར་བུ་
ཟེར་བ་ཞིག་ གིས་ “ རྒྱུན་འཛིན་བྱེད་རྒྱུ་དེ་ནི་ སྔར་སྲོལ་ རིག་གཞུང་ནང་ གི་
ལེགས་པོའི་ཕྱོགས་དང་། ཡང་དག་པའི་རིགས། སྐྱེ་སྟོབས་ཀྱི་དཔལ་འབར་
བའི་ཕྱོགས་བཅས་འབད་པས་སྦྱང་བརྩོན་བྱེད་པ་དེ་ལ་ཟེར་བ་ཡིན། འཕེལ་
རྒྱས་གཏོང་རྒྱུ་ནི་སྔར་ཡོད་རིག་གཞུང་གི་མི་ལྡང་བའི་གནས་དང་ཞན་ཆར་ཁ་
སྐོང་བྱེད་པ་མ་ཟད། དེ་དང་དུས་མཚུངས་ཕྱོགས་འགའ་ཞིག་གི་ཐད་ལ་ཞིབ་
འཇུག་དང་གསར་གཏོད་བྱེད་པའི་གནད་དོན་ཡང་ཚུད་ཡོད། གང་ཡིན་ཟེར་
ན། འཕེལ་རྒྱས་གཏོང་རྒྱུ་ནི་ཤེས་བྱ་དེ་དག་གི་རྒྱུན་བཟུང་བའི་རྨང་གཞིའི་
ཐོག་ཏུ་ཞན་ཆར་ཁ་གསབ་དང་ལེགས་སྒྲིག་བྱས་ཏེ་དེ་དག་ཚད་དེ་རང་ལ་མི་
650



གནས་པར་སྤྱི་ཚོགས་འཕེལ་རྒྱས་འགྲོ་བའི་གནས་ཚུལ་ལ་གཞིགས་ཏེ་འཕེལ་
རྒྱས་གཏོང་དགོས་པ་ཡིན། དེས་ན་རྒྱུན་འཛིན་བྱེད་པ་ཁོ་ནས་འཕེལ་རྒྱས་
གཏོང་བ་མཚོན་མི་ཐུབ་ལ་འཕེལ་རྒྱས་གཏོང་བ་དེ་ཡང་རྒྱུན་འཛིན་བྱེད་པ་ཞིག་
ཡིན་ཞེས་བརྗོད་དཀའ་བ་རེད་”ཅེས་བཤད། །
དེར་བསོད་ནམས་ཚེ་རིང་གིས་ཅུང་མི་དགའ་བའི་རྣམ་འགྱུར་སྟོན་
བཞིན་པར་ “ རྒྱུན་འཛིན་མ་བྱས་པར་འཕེལ་རྒྱས་གཏོང་ཐུབ་ཀྱི་རེད་དམ།
དཔེར་ན་ས་བོན་མེད་པར་མྱུ་གུ་རྒྱས་ཐབས་མེད་པ་ལྟར་སྔར་ཡོད་རིག་གནས་
ལ་སྦྱང་བརྩོན་གཏན་ནས་མི་བྱེད་པར་འཕེལ་རྒྱས་གཏོང་བ་ནི་ཁུངས་ལུང་མེད་
པ་ཞིག་རེད། རྒྱུན་འཛིན་ལེགས་པོ་བྱེད་རྒྱུ་ནི་འཕེལ་རྒྱས་གཏོང་བ་ཞིག་མིན་
ན་གང་ཡིན་ནམ་” ཞེས་བཤད། །
ཡང་ཚེ་རིང་ནོར་བུས་“ རྒྱུན་འཛིན་གཏན་ནས་མི་བྱེད་པར་འཕེལ་རྒྱས་
དང་གསར་གཏོད་བྱེད་དགོས་ཞེས་ཞུས་པ་མ་ཡིན། རྒྱུན་འཛིན་བྱེད་དགོས་
ལ་འཕེལ་རྒྱས་ཀྱང་གཏོང་དགོས། དཔེར་ན་བོད་ཀྱི་སྙན་ངག་ལ་ཆ་མཚོན་ན་
རྒྱུན་འཛིན་བྱེད་དགོས་པའི་གནད་དོན་དེ་མངོན་གསལ་དོད་པོ་ཡོད། སྔར་
ཐོན་མི་སམ་བྷོཊས་རྒྱལ་པོ་སྲོང་བཙན་སྒམ་པོ་ལ་ཡིག་ཕུད་དུ་ཕུལ་བའི་བསྟོད་
བསྔགས་ཀྱི་ཚིག་བཅད་ཁག་གཉིས་བོད་ཀྱི་ལོ་རྒྱུས་ཡིག་རིགས་མང་པོའི་ནང་
དུ་འཁོད་ཡོད་ཅིང་ཚིག་བཅད་དེ་གཉིས་ཀྱི་ནང་དོན་གཏིང་ཟབ་ལ་ཚིག་སྦྱོར་
ཡང་འབྲེལ་ཆགས་པོ་ཡོད། འོན་ཀྱང་དེ་རང་རྒྱུན་འཛིན་བྱེད་པ་ལས་འཕེལ་
རྒྱས་གཏོང་དགོས་ཀྱི་མ་རེད་ཅེས་བཤད་ཚེ་དེང་སྐབས་ཀྱི་སྙན་ངག་གི་རིག་
པའི་གཞུང་ལུགས་འདི་ལྟར་ཡོང་ཐུབ་བམ། བློ་མཐུན་ཏེང་ཞའོ་ཕིང་གིས་རིག་
རྩལ་གྱི་ལས་ཀ་བྱེད་མཁན་ཡོད་ཚད་ཚང་མས་གནའ་རབས་དང་དེང་རབས།
ཀྲུང་གོ་དང་ཕྱི་རྒྱལ་གྱི་སྒྱུ་རྩལ་མཚོན་བྱེད་ནང་གི་ཡག་པའི་རིགས་མཐའ་དག་
ནན་ཏན་གྱིས་བརྩོན་ཞིབ་དང༌། བསྡུ་ལེན། རང་རིགས་སུ་འགྱུར་ཐབས།
651



འཕེལ་རྒྱས་ཡོང་བ་བཅས་བྱས་ནས་མི་རིགས་ཀྱི་ཉམས་འགྱུར་དང་དུས་རབས་
ཀྱི་ཁྱད་ཆོས་ལྡན་པའི་སྒྱུ་རྩལ་གྱི་རྣམ་པ་ཕུན་སུམ་ཚོགས་སུ་གཏོང་དགོས་”
ཞེས་གསུངས་ཡོད་པ་དེ་ཡང་རྒྱུན་འཛིན་བྱེད་པ་དང་འཕེལ་རྒྱས་གཏོང་རྒྱུའི་
སྐོར་གསུངས་པ་ཞིག་ རེད། རྒྱུན་འཛིན་ ཁོ་ན་བྱེད་པ་ལས་འཕེལ་རྒྱས་མི་
གཏོང་ཚེ་དུས་ཚོད་ངེས་ཅན་སོང་མཚམས་དེ་དག་གནའ་རྫས་ལྟ་བུ་ཞིག་ལ་
འགྱུར་འགྲོ་གི་རེད་བསམ་གྱི་འདུག་”ཅེས་བཤད། བསོད་ནམས་ཚེ་རིང་གིས་
མཐར་“ གང་ལྟར་རྒྱུན་འཛིན་བྱེད་པ་དེ་ནི་དོན་དངོས་ཐོག་འཕེལ་རྒྱས་གཏོང་
བ་ཞིག་ཡིན། དེའི་རྒྱུ་མཚན་ནི་རིག་གནས་གསར་བརྗེའི་ནང་དུ་རྙིང་གཏོར་
གསར་གཏོད་བྱེད་དགོས་ཞེས་བཤད་དེ་ཡོད་པ་རྣམས་མེད་པ་བཟོས་པར་
བརྟེན་དེང་སྐབས་ཀྱི་གནས་ཚུལ་འོག་ཏུ་རྒྱུན་འཛིན་ལེགས་པོ་ཞིག་བྱེད་རྒྱུ་དེ་
ནི་དོན་དངོས་སུ་འཕེལ་རྒྱས་བཏང་བ་ཞིག་རང་མ་རེད་དམ་” ཞེས་བརྗོད་པ་
དང་ངོ་གདོང་དམར་ནག་ཏུ་སོང་ཞིང་ལུས་པོའང་འདར་སིག་སིག་ཏུ་གནས། །
སྐབས་དེར་བསྟན་འཛིན་ལགས་ ཀྱིས་ “ ཡག་པོ་འདུག ཚང་མས་
བསམ་ཚུལ་ལྷུག་པོར་གསུང་རོགས་གནང་། ང་ཚོས་ད་བར་དུ་མིའི་རིགས་ཀྱི་
ཤེས་བྱའི་གཏེར་མཛོད་ནང་ནས་གྲུབ་འབྲས་ཇི་འདྲ་ཞིག་བླངས་ཡོད་ནའང་ད་
དུང་མུ་མཐུད་ནས་འཚོལ་ཞིབ་དང་། བསྔོག་འདོན། ཤེས་རྟོགས། འཕེལ་
རྒྱས་བཅས་གཏོང་དགོས་པ་རེད་” ཅེས་གསུངས། །
དེ་རྗེས་ཨོ་རྒྱན་རྡོ་རྗེས་ལགས་ཀྱིས་“ ཤེས་བྱའི་ཡང་རྩེ་ཞིག་ལ་སླེབས་
དུས་དེའི་མདུན་ དུ་ཡང་རྩེ་ གསར་པ་ཞིག་ ལ་ སླེབས་ཐུབ་པའི་མདུན་ལམ་
ཡངས་ཤིང་རྒྱ་ཆེ་བ་ཞིག་ཡོད་པ་དང་། དེ་འཕེལ་རྒྱས་འགྲོ་སའི་ལམ་གསར་པ་
ཞིག་མི་རྣམས་ཀྱི་མིག་ལམ་དུ་གསལ་པོར་མངོན་གྱི་རེད། དེ་འདྲ་ཡིན་སྟབས་
རྒྱུན་འཛིན་བྱ་དགོས་ལ་འཕེལ་རྒྱས་ཀྱང་གཏོང་དགོས་”ཞེས་གསུངས།
དེ་ནས་མུ་མཐུད་གྲོས་བསྡུར་བྱས་པའི་ནང་ དུ་ སློབ་ཕྲུག་ཚོར་རྩོམ་
652



འབྲིའི་ཤེས་བྱ་དང་རྩོམ་རིག་གི་རིག་པའི་གཞུང་ལུགས་སློབ་ཁྲིད་བྱེད་དགོས་
མིན་ཐད་ཀྱི་གྲོས་ གཞི་ གསར་ པ་ཞིག་བྱུང་བར་བསོད་ནམས་ཚེ་རིང་ གིས་
“ རང་གི་ལྟ་ཚུལ་ལྟར་ན་རྩོམ་འབྲིའི་ཤེས་བྱ་དང་རྩོམ་གཞུང་ཞེས་པའི་སློབ་
ཚན་ཞིག་དམིགས་སུ་ཁྲིད་པའི་དགོས་པ་མི་འདུག གང་ལགས་ཤེ་ན། རྩོམ་
རིག་གསར་རྩོམ་བྱེད་དགོས་ན་སྙན་ངག་ཡག་པོ་སྦྱང་ན་འགྲིགས། སྙན་ངག་
ཤེས་ན་བཅད་ལྷུག་སྤེལ་མའི་རྣམ་གཞག་ཤེས་པ་དང་གསར་རྩོམ་གྱི་གནད་
དོན་ཐག་གཅོད་བྱེད་ ཐུབ་ཀྱི་རེད། འོན་ཀྱང་མི་འགའ་རེས་བོད་ཀྱི་རིག་
གཞུང་ནང་དུ་རྩོམ་འབྲིའི་ཤེས་བྱ་མི་འདུག་སྙམ་པ་དང་ཡང་ན་མཐའ་གཅིག་
ཏུ་རྩོམ་གཞུང་ཞེས་པའི་སློབ་ཚན་ཞིག་གསར་སྣོན་བྱེད་དགོས་ཟེར་བར་དགོས་
པ་དེ་ཙམ་མི་འདུག་” ཅེས་བཤད། །
དེར་མི་ ཁག་ གཅིག་ གིས་ མོས་ མཐུན་ གྱིས་ “ དངོས་ གནས་ རེད།
གནའ་དུས་ནས་སྙན་ངག་གི་གཞུང་སློབ་ཁྲིད་བྱེད་པ་ལས་རྩོམ་གཞུང་ཞེས་
པའི་སློབ་ཚན་ཞིག་ཁྲིད་མྱོང་མེད་ཀྱང་རྩོམ་ཡིག་ཕུལ་བྱུང་གྲངས་ལས་འདས་པ་
ཞིག་ཐོན་ཡོད་” ཅེས་བརྗོད་དེ་ཧ་ལས་པའི་རྣམ་འགྱུར་རབ་གསལ་ཞིག་བསྟན།
སྐབས་དེར་བསྟན་འཛིན་ལགས་ཀྱིས་ཚིག་ཐག་བཅད་དེ་“ བོད་ཀྱི་རིག་
གནས་ཐད་ལ་རྩོམ་འབྲིའི་ཤེས་བྱ་ཡོད་པ་མ་ཟད། ཕུན་སུམ་ཡང་ཚོགས་པོ་
ཡོད། འོན་ཀྱང་དེ་དག་ཁ་འཐོར་ཏུ་གནས་ཡོད་པར་བརྟེན་བསྡུ་རུབ་དང་
ཕྱོག་བསྒྲིགས་བྱེད་དགོས་ལ། དེའི་ཐོག་ཏུ་ང་ཚོས་ད་དུང་མི་རིགས་གཞན་གྱི་
སྔོན་ཐོན་གྱི་རིག་པའི་གཞུང་ལུགས་ཚུར་བླངས་ཏེ་རང་རིགས་སུ་འགྱུར་ཐབས་
བྱས་ཏེ་རྩོམ་གཞུང་གི་སློབ་ཚན་ཞིག་ཆེད་མངགས་ཁྲིད་ཐུབ་པ་བྱ་རྒྱུ་ནི་ཁ་ཚ་
དགོས་གཏུགས་ཀྱི་གནད་དོན་ཞིག་རེད་”ཅེས་གསུངས། །
ཨོ་རྒྱན་རྡོ་རྗེ་ལགས་ཀྱིས་“ གནའ་དུས་ཀྱི་མཁས་པ་ཚོས་རྩོམ་ཡིག་འབྲི་
སྐབས་དོ་སྣང་བྱེད་དགོས་པའི་སྐྱོན་ཉི་ཤུ་རྩ་གསུམ་བཏོན་ཡོད། གལ་ཏེ་རྩོམ་
653



ཡིག་ཅིག་གི་ནང་དུ་སྐྱོན་དེ་ཚོ་གནས་ཚེ་རྩོམ་ཡིག་དེ་ཡག་པོ་ཞིག་མིན་པ་ནི་
གསལ་པོ་རེད། དེར་བརྟེན་ང་ཚོས་དེ་དག་ལ་དབྱེ་ཞིབ་དང་འགྲེལ་པ་གསལ་
ཙམ་ཞིག་བྲིས་ན་དེའང་རྩོམ་འབྲིའི་ཤེས་བྱ་སྦྱོང་བའི་སློབ་ཚན་ཞིག་ཏུ་འགྱུར་
ཐུབ་” ཅེས་གསུངས། །
དེ་མུར་བསྟན་འཛིན་ལགས་ཀྱིས་ཆུ་ཚོད་ལ་གཟིགས་ཙམ་གནང་རྗེས་
“ དེ་རིང་ང་ཚོའི་ཚོགས་འདུ་འདི་འཁྲུག་ཆ་ཆེ་ལ་གྲུབ་འབྲས་མངོན་གསལ་དོད་
པ་ནི་བློ་མཐུན་མི་རེ་ངོ་རེས་རང་གི་དགོངས་འཆར་ལྷུག་པོར་གསུངས་སོང་།
ངའི་རེ་བར་བློ་མཐུན་ཚོས་མུ་མཐུད་བསམ་བློའི་འཆིང་རྒྱ་བཀྲོལ་ནས་ང་ཚོས་
ད་དུང་ཤེས་རྟོགས་བྱེད་རྒྱུར་བསྡད་པའི་གནད་དོན་ཏེ་སློབ་ཁྲིད་བྱེད་སྟངས་
སྐོར་དང་སློབ་ཁྲིད་ཀྱི་སྤུས་ཚད་ཇི་ལྟར་གོང་མཐོར་གཏོང་རྒྱུའི་སྐོར་ལ་བསམ་
གཞིགས་མང་ཙམ་གནང་རོགས་གནང་”ཞེས་གསུངས་ནས་ཚོགས་འདུ་གྲོལ།
གསུམ་པ།
སློབ་གྲྭ་འདིའི་དགེ་རྒན་ཚོའི་འཚོ་བའི་ནང་དུ་རྣམ་ཀུན་ཁྱིམ་ཚང་གི་
འགལ་བ་དང་། དགེ་རྒན་བར་ གྱི་འགལ་བ། དགེ་སློབ་བར་གྱི་འགལ་བ་
སོགས་ཀྱི་གནད་དོན་མང་དག་ཅིག་ཡོང་གི་ཡོད་པས་ཀྲུའུ་རེན་བསྟན་འཛིན་
ལགས་ཀྱིས་སྤྲོ་སེམས་འཁོལ་པོས་རོགས་རམ་དང་ལྷག་བསམ་རྣམ་དག་གིས་
བྱ་བ་དེ་དག་ཐག་གཅོད་ཡག་པོ་ཞིག་ཡོང་བར་ནུས་ཤུགས་ཡོད་ཚད་འདོན་གྱི་
ཡོད་ཅིང་། ལྷག་པར་དུ་ཁོང་གིས་ཐུགས་ཁྲལ་གནང་ས་ཞིག་ནི་བློ་མཐུན་རྒན་
གྲས་ཚོའི་ཐོབ་བྱའི་གནད་དོན་དེ་ད་བར་དུ་ཐག་གཅོད་ལེགས་པོ་ཞིག་བྱུང་
མེད་པ་དེ་རེད། དགེ་རྒན་འགའ་རེས་སློབ་གྲྭ་དེར་མུ་མཐུད་སྡོད་འདོད་མི་
བྱེད་པ་དང་སེམས་ཤུགས་ཆགས་ནས་སློབ་ཁྲིད་ཀྱི་སྤུས་ཚད་ཀྱང་ཞན་དུ་འགྲོ་
ཞིང་། ལྷག་པར་དུ་ཤེས་བྱའི་གནས་ཚད་མཐོ་བའི་དགེ་རྒན་འགའ་རེས་སློབ་
654



ཁྲིད་གཏིང་ཟབ་དང་འཛིན་གྲྭ་གཉིས་ཙམ་ལ་སློབ་ཁྲིད་གནང་གི་ཡོད་རུང་ཐོབ་
བྱ་ནི་སྤྱིར་བཏང་དགེ་རྒན་གྱི་ཚད་ལས་མེད་པ་སོགས་ལུགས་དང་མི་མཐུན་
པའི་གཏན་འབེབས་དང་གནད་དོན་མང་པོ་གནས་ཡོད་པ་དེ་དག་གིས་སློབ་
ཁྲིད་ཀྱི་བྱ་བ་ལེགས་གྲུབ་དཀའ་ལ་མི་རྣམས་ཀྱི་ཧུར་བརྩོན་རང་བཞིན་འདོན་
སྤེལ་བྱེད་རྒྱུར་ཤུགས་རྐྱེན་ངན་པ་གཏིང་ཟབ་ཐེབས་ཀྱི་ཡོད། ད་དུང་དགེ་རྒན་
འགའ་ཞིག་ནི་ལོ་མང་རིང་ཆབ་སྲིད་ཐོག་གི་གནོད་འཚེ་འཕོག་ཡོད་རྐྱེན་སློབ་
ཁྲིད་བྱེད་སྐབས་བློ་ཁོག་ཆེན་པོས་རང་ཉིད་ཀྱི་ནུས་པ་ཡོད་ཚད་འདོན་མི་ཕོད་
པར་སྔར་སོང་གི་ཡིད་སྐྱོ་བའི་ལོ་ཟླ་དེར་བསམ་གཞིགས་ཡང་ཡང་བྱས་ཏེ་
འབྱུང་འགྱུར་གྱི་བྱ་བར་ཚོད་དཔག་བྱེད་བཞིན་ཡོད། །
ཆར་པ་སིམ་སིམ་དུ་འབབ་པའི་མཚན་མོ་ཞིག་ལ་བསྟན་འཛིན་ལགས་
སློབ་གྲྭའི་ནང་དུ་འཕྱམ་འཕྱམ་དུ་བསྐྱོད་ཅིང་དགེ་རྒན་གཞོན་ནུ་ཚོའི་ཉལ་ཁང་
གི་འགྲམ་དུ་སླེབས་སྐབས། བོད་ཡིག་སློབ་དཔྱོད་ཁང་གི་ལོ་གཞོན་དགེ་རྒན་
འགའ་ཞིག་གིས་སྐད་ཤུགས་ཆེན་པོས་ཕན་ཚུན་གླེང་མོལ་བྱེད་བཞིན་ཡོད་པ་དེ་
ཁོང་གི་རྣ་ལམ་དུ་ཐོས་རྐྱེན་འཕྲལ་དུ་གོམ་པ་སྤོ་མཚམས་བཞག་སྟེ་སྒེ་ཁུང་གི་
ཕྱོགས་སུ་རྣ་བ་གཏད་དེ་ཉན་པས་དགེ་རྒན་ཞིག་གིས་ “ སློབ་གྲྭའི་ནང་དུ་
དངོས་ཡོད་ཀྱི་ལས་ཀའི་ནུས་པར་བརྟག་དཔྱད་མི་བྱེད་པར་བསླབ་པ་རྒན་
གཞོན་དང་ལས་ཞུགས་སྔ་ཕྱི་ལ་བལྟ་བའི་ལམ་ལུགས་དང་གོམས་གཤིས་ཡོད་
པ་དེ་ནི་སྐྱོན་ཆེན་པོ་ཞིག་རེད། ངས་བལྟས་ན་ཁྱོད་རང་ཚོས་ལོ་བཅུ་ཕྲག་
འགའ་ཤས་སློབ་ཁྲིད་བྱས་ན་མ་གཏོགས་ཐོབ་ཐང་ཟེར་བ་དེ་བརྗོད་ཁག་པོ་
རེད་” ཅེས་བཤད་ པས་ གཞན་ ཞིག་ གིས་ ལམ་ སེང་ སྐད་ ཤུགས་ ཆེན་ པོས
“ གནད་དུ་འཕིགས་པའི་གཏམ་བཤད། ཁྱད་དུ་འཕགས་པའི་ལྟ་བ་” ཞེས་
བསྔགས་བརྗོད་བྱས། སྔོན་མ་དེས་ཡང་མུ་མཐུད་དེ་་་ སྔོན་ལ་དགེ་རྒན་རྒན་
རབས་རྣམས་ལ་ཤེས་ཡོན་ཅན་གྱི་ཐོབ་ཐང་ཐག་གཅོད་བྱེད་པ་དང་དེ་ནས་
655



རིམ་བཞིན་བསླབ་པ་རྒན་གཞོན་ལ་གཞིགས་ཏེ་ཐག་གཅོད་བྱ་རྒྱུ་རེད། ང་
དང་ཁྱེད་རང་ལྟ་བུར་ཐོབ་ཐང་ ཐག་གཅོད་བྱེད་སྐབས་ངས་བྱས་ན་དེ་དུས་
ཕལ་ཆེར་མར་ཁེ་སི་མཇལ་བར་འགྲོ་རན་གྱི་རེད། ཁ་རྒྱུན་དུ་སངས་རྒྱས་
ཕེབས་དུས་བྲམ་ཟེ་རྒས། བར་མི་འབྱོར་དུས་གཏམ་ཐག་ཆོད་ཟེར་བའི་དོན་
ལས་ཡོང་གི་མ་རེད་” ཅེས་བཤད། རྗེས་མ་དེས་“ ཁྱོད་རང་ལྟོས་དང་། སྤྱི་
ཚོགས་ཐོག་ཏུ་དགེ་རྒན་ཞེས་པའི་ཐ་སྙད་དེར་མི་རྣམས་ཀྱི་སེམས་ཁམས་སུ་
གནས་བབས་གང་ཡང་མེད། ང་ཚོས་རྟག་པར་དགེ་རྒན་གྱི་ལས་ཀ་ནི་གཟི་
བརྗིད་ལྡན་ལ་དཀའ་ཚེགས་ཆེ་བ་ཞིག་རེད་ཅེས་ཤོད་པ་ཐོས་ཀྱང་ཕན་པ་ག་རེ་
བྱུང་འདུག་གམ། དེ་ལས་བཟོ་གྲྭ་ཞིག་ལ་ཆ་མཚོན་ན་རྩོལ་སྟན་ཐོབ་སྤྲོད་ཀྱི་
ལམ་ལུགས་ལག་བསྟར་བྱས་ཏེ་མི་སོ་སོའི་ངལ་རྩོལ་གྱིས་ནུས་པ་དང་འཇོན་
ཐང་ལ་གཞིགས་ནས་ཐོབ་བྱ་སྤྲོད་ཀྱི་ཡོད། དགེ་རྒན་ལ་གང་ལྟར་ནུས་པ་དང་
ངལ་རྩོལ་གྱི་དབྱེ་བ་གང་ཡང་མེད། ད་དུང་དགོང་མོ་ངལ་གསོའི་དུས་སུ་ང་ཚོ་
དགེ་རྒན་ནི་གློག་བཞུའི་འོག་ཏུ་སྦྱོང་ཚན་བཟོ་བ་དང༌། སློབ་ཚན་གྲྭ་སྒྲིག་བྱེད་
པ། དཔྱད་གཞིའི་དཔེ་དེབ་ལྟ་ཀློག་བྱེད་དགོས་པ་སོགས་ལས་ཀ་ཚར་རྒྱུ་མེད།
ངས་ད་ལྟ་ནས་མཐོང་གི་འདུག་གང་ལྟར་ལས་ཀ་འདི་བྱས་ཕྱིན་མི་གཞན་ལས་
རྒས་མགྱོགས་པ་དང་མི་གཞན་ལས་མི་ཚེ་ཐུང་བ་ཡོང་རྒྱུ་ཉག་གཅིག་རེད་འདུག
ཁྱེད་རང་ཡིད་མ་ཆེས་ན་ང་ཚོའི་མ་འོངས་གི་མཇུག་འབྲས་དེ་དགེ་རྒན་རྙིང་པ་
ཚོར་ལྟོས་དང་། གསལ་པོ་རྟོགས་ཐུབ། དེ་ལས་སྔ་ཙམ་ནས་ལས་སྒྱུར་བྱེད་རྒྱུ་
ནི་སྤྱི་ཚོགས་ཀྱིས་ང་ཚོར་འབྱིན་པའི་བདེན་པ་དེ་རེད་” ཅེས་ཟེར། ཁོང་ཚོས་
དེ་ལྟར་གླེང་མོལ་བྱེད་པ་བསྟན་འཛིན་ལགས་ཀྱིས་ཐོས་སྐབས་ཡིད་དབང་རྦ་
ཀློང་དུ་འཁྲུག་ཅིང་། ཁོང་གི་སེམས་ལ་ཁོང་ཚོས་ཤེས་ཡོན་ཅན་གྱི་ཐོབ་ཐང་ལ་
མི་འདོད་པའི་རྣམ་འགྱུར་སྟོན་པ་དང་གླེང་མོལ་བྱེད་པ་དེ་དག་ལ་རྒྱུ་མཚན་
ཡོད་རུང་དགེ་རྒན་བྱེད་མི་འདོད་པར་ལས་སྒྱུར་བྱེད་སྙམ་པའི་བསམ་བློ་དེ་ནི་
656



གནད་དོན་སྤྱིར་བཏང་ཞིག་གཏན་ནས་མ་རེད། ད་ལྟ་དགེ་རྒན་རྒན་གྲས་
མང་པོ་ཞིག་ལ་ཤེས་ཡོན་ཅན་གྱི་ཐོབ་ཐང་དང་མཚན་སྙན་ད་དུང་ཐག་གཅོད་
འཐུས་ཚང་ཞིག་བྱུང་མེད་པས་ཁོ་ཚོས་བསམ་གཞིགས་ཇི་འདྲ་ཞིག་གནང་གི་
ཡོད་དམ་སྙམ་བཞིན་པར་ཡར་འགྲོ་རྩིས་བྱེད་སྐབས་ཁོ་ཚོའི་གླེང་མོལ་མུ་མཐུད་
འགོ་ཚུགས། སྐབས་དེར་དགེ་རྒན་ཞིག་གིས་“ ང་ཚོའི་སློབ་གྲྭ་འདི་བཙུགས་
ནས་ལོ་ཉི་ཤུ་ལྷག་ཙམ་ཕྱིན་ཡོད་རུང་སློབ་གྲྭ་རང་ཉིད་ལ་ད་དུང་ཚད་ལོན་པའི་
དགེ་རྒན་གྱི་དཔུང་ཁག་གཅིག་མེད་པར་ཕྱིའི་རྒྱབ་སྐྱོར་ཁོ་ནར་བརྟེན་དགོས་
པའི་བྱ་བ་འདིར་དབུ་ཁྲིད་ལྷན་རྒྱས་ངོ་མི་ཚ་བ་དཔེ་རང་རེད། ངས་ད་ལྟའི་
གནས་ཚུལ་ལ་བལྟས་ན་སྲིད་འཛིན་མཁོ་སྒྲུབ་ཀྱི་མི་ཁག་གཅིག་བརྟན་འཛུགས་
བྱས་རྗེས་དགེ་རྒན་ནི་སློབ་དུས་རེ་རེ་བཞིན་ཕྱི་ནས་མི་གླ་རྒྱུ་བྱས་ན་ཕལ་ཆེར་དེ་
ཡང་གསར་གཏོད་ཀྱི་བྱ་དངོས་ཤིག་ཡིན་སྲིད་” ཟེར། གཞན་ཞིག་གིས་“ དེ་
འདྲ་བྱས་ན་དགེ་རྒན་མེད་པའི་སློབ་གྲྭ་ཞེས་གསར་འགྱུར་ཆེན་པོ་ཞིག་ཏུ་གྱུར་
ཏེ་གསར་འགྱུར་འགོད་མཁན་རྣམས་བྲེལ་བ་ཆེན་པོ་བཟོ་གི་རེད་” ཅེས་བཤད་
ནས་ཚང་མ་བགད་མོ་ཤོར། ཡང་མི་གཞན་ཞིག་དོན་ཡོང་ནས་ “ སྤྱི་ཚོགས་
རིང་ལུགས་ཀྱི་ལམ་ལུགས་འོག་ཏུ་རྩོལ་སྟན་ཐོབ་སྤྲོད་བྱེད་དགོས་པ་ལོས་ཡིན།
ཁེ་ལས་ཀྱི་ལས་ཁུངས་མང་པོར་ཉེ་ལམ་ནས་བཟུང་སྟེ་མི་སོ་སོའི་ནུས་རྩལ་ལ་
གཞིགས་ཏེ་ཐོབ་བྱ་སྤྲོད་ཀྱི་ཡོད། འོན་ཀྱང་སློབ་གསོའི་ལས་ཀའི་ཐོག་ཏུ་དགེ་
རྒན་གྱིས་འཛིན་གྲྭ་གཅིག་ལ་སློབ་ཁྲིད་བྱེད་པ་དང་འཛིན་གྲྭ་གཉིས་ལ་སློབ་
ཁྲིད་བྱེད་པའི་ཐོབ་བྱ་ནི་སྔོན་མའི་དཔེ་ལྟར་ར་མགོ་ལུག་མགོ་ཆེ་ཆུང་མེད་པར་
ཞོ་གསུམ་ཟེར་བ་དང་གཅིག་པ་རེད། དཔལ་འབྱོར་སྒྲིག་གཞི་སྒྱུར་བཅོས་བྱེད་
པའི་ནང་དོན་ཞིག་ནི་ལས་ཚད་ནས་བརྒལ་ན་ཐོབ་བྱ་ཐོལ་པ་སྤྲོད་དགོས་པ་དེ་
མ་ཡིན་ནམ། གོ་ཐོས་ལ་སློབ་གྲྭ་ཁ་ཤས་སུ་ལག་ལེན་བྱེད་འགོ་ཚུགས་ཡོད་པ་
འདྲ་”ཞེས་ཟེར། གཞན་དེས་“ དེ་འདྲ་བྱུང་ན་ཡག་པོ་ལོས་ཡིན། མི་རྣམས་
657



ལ་ལས་ཀའི་འགན་འཁྲི་ཡོད་སྟབས་ཧུར་བརྩོན་རང་བཞིན་སྐོང་འཐེན་བྱེད་
ཐུབ་པ་དང་དུས་མཚུངས་ཁེ་དབང་གི་གནད་དོན་ཡང་མཉམ་དུ་ཐག་ཆོད་ཡོང་
གི་རེད། རྟ་ལ་གཟན་ཆག་བསྟེར་མ་དགོས་པར་གོམ་བགྲོད་ལེགས་པོ་ཞིག་
རྒྱག་རྒྱུའི་རེ་བ་ཁོ་ན་བྱེད་པ་ནི་སྤྱི་ཚོགས་འཕེལ་རྒྱས་ཀྱི་ཆོས་ཉིད་དང་འགལ་
ཞིང་མི་ཚོའི་འདུན་པ་དང་ ཏག་ཏག་བསྡད་ཀྱི་མ་རེད་” ཅེས་བཤད། ན་
གཞོན་དགེ་རྒན་ཚོའི་གླེང་མོལ་བྱེད་མཚམས་འདིར་སླེབས་སྐབས་ཀྲུའུ་རེན་
བསྟན་འཛིན་ལགས་ཀྱི་སེམས་ནང་སློབ་གསོའི་འཐབ་ཕྱོགས་ཐོག་གི་འགན་
འཁྲི་ནི་དགེ་རྒན་དེ་ཚོར་ཡོད་ལ་ཁོ་ཚོས་ཀྱང་ཧུར་ཐག་གིས་འགན་འཁྲིའི་ལས་
དོན་དེ་གང་ཐུབ་ཅི་ཐུབ་ཀྱིས་སྒྲུབ་བཞིན་ཡོད། འོན་ཀྱང་ཁེ་དབང་གི་གནད་
དོན་དེ་ཐག་གཅོད་འཚམ་པོ་ཞིག་བྱུང་མེད་སྟབས་ལས་འགན་ལྕི་ཡང་གི་དབྱེ་
བ་མེད་པ་དང་ལས་ཚད་ཀྱང་གསལ་པོ་ཞིག་བྱུང་མེད། དེ་ལྟར་ལུགས་དང་མི་
མཐུན་པའི་གནད་དོན་མི་ཉུང་བ་ཞིག་གནས་ཡོད་པ་དེ་དག་ནི་སློབ་གསོའི་བྱ་
གཞག་ཡར་ངོའི་ཟླ་བཞིན་འཕེལ་རྒྱས་འགྲོ་བའི་འགོག་རྐྱེན་ཡིན་པ་དང་དེ་དག་
ལས་མི་རྣམས་ཀྱི་སེམས་ཤུགས་ཉམས་ཞན་དུ་འགྲོ་གི་ཡོད་པ་རེད་སྙམ་བཞིན་
སེམས་པར་གཡོ་འགུལ་ཆེན་པོ་ཐེབས་པའི་ངང་ཉལ་ཁང་དེའི་ནང་ཡར་འཛུལ་
པས་དེར་ ཡོད་མི་ཚང་མ་ཡར་ལངས་ ཏེ་ “ འུ་རེན་ལགས་ ཕེབས་བྱུང་།
བཞུགས་གདན་འཇགས་” ཞེས་ཟེར་ནས་འགའ་རེས་ཀྱིས་གསོལ་ཇ་བཟོ་རྩིས་
བྱེད་པ་དང་འགའ་རེས་ཀྱིས་ཞལ་ཏོག་ཕུལ་བ་སོགས་ཡུད་ཙམ་རིང་ཚང་མས་
བྲེལ་བ་འཚུབ་འཚུབ་བྱེད། བསྟན་འཛིན་ལགས་ཀྱིས་“ ཇ་བཟོ་མ་དགོས། ཆུ་
ཁོལ་བྱུང་ན་འགྲིག་ག ཚང་མ་བཞུགས་དང་”ཞེས་གསུངས་ནས་ཆུ་ཁོལ་མོག་
གང་སྤྲད་པ་དེ་ལག་ཏུ་ཉར་ནས་འཐུང་བཞིན་པར་“ ཁྱེད་རང་ཚོ་བཀའ་མོལ་ག་
རེ་གསུངས་གི་ཡོད་དམ” ཞེས་དྲིས་པར་དགེ་རྒན་གཞོན་ནུ་ཞིག་གིས་མགོ་བོ་
ཕུར་ཙམ་བྱས་ནས་“ ང་ཚོ་སློབ་ཚན་གྱི་སྐོར་ཤོད་ཀྱི་ཡོད་” ཅེས་ལན་བཏབ།
658



བསྟན་འཛིན་ལགས་ཀྱིས་་“ ངས་བལྟས་ན་ཁྱེད་ཚོས་སློབ་གྲྭའི་ནང་གི་གནས་
ཚུལ་འགའ་རེའི་སྐོར་ལ་གླེང་མོལ་གནང་གི་ཡོད་པ་འདྲ། ད་ལྟ་ཁྱེད་ཚོས་
གསུངས་པའི་བཀའ་མོལ་འགའ་རེར་རྒྱུ་མཚན་ཡོད་རུང་ཚང་མ་བདེན་པ་རང་
ཨེ་ཡིན། ང་ཚོས་སྤྱི་ཚོགས་འཕེལ་རྒྱས་ཀྱི་ལེགས་པོའི་ཕྱོགས་དེ་མཐོང་བ་བྱ་
དགོས་པ་མ་ཟད། ཞན་ཆའི་ཕྱོགས་དེའང་མཐོང་བ་བྱ་དགོས། ལྷག་པར་དུ་
གཡོན་གྱི་བསམ་བློའི་ ཤུགས་རྐྱེན་ད་དུང་གཙང་སེལ་བྱུང་མེད་པར་ ཕྱོགས་
འགའ་ཤས་ཀྱི་ཐད་ལ་སྐྱོན་ཆ་མངོན་གསལ་དོད་པོ་གནས་ཡོད། ཡིན་ནའང་
ང་ཚོས་བྱ་བ་དེ་དག་རིམ་བཞིན་འགྱུར་ལྡོག་ཡོང་རྒྱུར་ཡིད་ཆེས་བྱེད་དགོས།
ཤེས་ཡོན་ཅན་གྱི་ཐོབ་ཐང་དང་། འགན་དབང་། ཁེ་ཕན་སོགས་ཀྱི་ཐད་གོང་
རིམ་ནས་ཐག་གཅོད་བྱེད་མུས་ཡིན། གཞན་ཡང་འགན་འཁྲིའི་འདུ་ཤེས་ཀྱི་
གནད་དོན་དེ་ནི་བྱ་གཞག་གི་བརྩོན་སེམས་ཀྱི་གནད་དོན་གལ་ཆེན་ཞིག་ཡིན་
སྟབས་དེ་དང་ཆབས་ཅིག་ཁེ་དབང་ གི་ གནད་དོན་དེའང་ ཐག་གཅོད་བྱེད་
དགོས་ཀྱི་རེད་” ཅེས་གསུངས། སྐབས་དེར་དགེ་རྒན་གཞོན་ནུ་གཞན་ཞིག་
གིས་བགད་མོ་དགོད་བཞིན་དུ་“ ཀྲུའུ་རེན་ལགས། རྒྱུ་མཚན་ནི་དེ་ལྟར་ཡིན་
སྲིད། འོན་ཀྱང་མི་རྣམས་ཀྱི་རེ་འདོད་དང་བྱ་དངོས་དབར་འགལ་བ་ཡོད་ལ་
ཧེ་བག་ཀྱང་ཆེན་པོ་ཡོད། བྱས་ཙང་ཡང་སྙིང་གང་འདྲ་ཞིག་བྱས་ཡོང་སྙམ་གྱི་
འདུག” ཅེས་སོམ་ཉི་དང་དོགས་པའི་མདངས་ཤིག་འཕྱུང་། བསྟན་འཛིན་
ལགས་ཀྱིས་“ ཞུམ་པ་མེད་པའི་བརྩོན་འགྲུས་ཀྱི་སྙིང་སྟོབས་ནི་བླ་ན་མེད་པའི་
ཕུགས་བསམ་ལས་བྱུང་བ་རེད། གལ་ཏེ་ཉེན་ཁའི་གཡང་གཟར་མཐོང་སྐབས་
སྐྲག་སྣང་སྐྱེ་བ་དང་དཀའ་ངལ་འཕྲད་སྐབས་ཡིད་ཐང་ཆད་མཁན་གྱི་སྡར་མ་
སྒྱིད་ལུགས་པ་ཞིག་ཡིན་ཚེ་དེས་མཐའ་ཡས་འཇིག་རྟེན་ཁམས་ཀྱི་ཆུ་ཀླུང་ཆེན་
པོའི་ནང་དུ་གནད་དོན་གསར་པ་འཚོལ་ཞིབ་དང་ཞིབ་འཇུག་བྱེད་མི་ཐུབ་ལ་བྱ་
གཞག་སྒྲུབ་སེམས་ཀྱང་ཤོད་ཐབས་བྲལ། ཁ་རྒྱུན་དུ་ལོ་ན་རྒས་ན་རྒན་པ་མིན།
659



ཤེས་བྱ་རྒྱས་ན་རྒན་པ་ཡིན་ཞེས་ཤོད་སྲོལ་ཡོད། ཁྱེད་ཚོས་ཇི་འདྲ་བྱས་ཏེ་སློབ་
གསོའི་བྱ་བ་ལེགས་འགྲུབ་དང་གོང་མཐོར་གཏོང་རྒྱུའི་ཐད་བསམ་གཞིགས་
མང་ཙམ་གནང་སྟེ་སང་ཉིན་ཚོགས་འདུའི་ཐོག་ཏུ་དགོངས་འཆར་སྔར་ལས་
མང་བ་འདོན་གནང་རྒྱུའི་རེ་བ་ཡོད་” ཅེས་གསུངས་ཏེ་ཁོང་ཚོ་དང་ཁ་བྲལ།
བཞི་པ།
དེ་རིང་ཡང་གཟའ་སྤེན་པའི་དགོང་དྲོའི་སློབ་དཔྱོད་ཁང་གི་སློབ་ཁྲིད་ལ་
ཞིབ་འཇུག་བྱེད་པའི་དུས་ཚོད་ཡིན་གཤིས་དགེ་རྒན་མང་ཆེ་བ་དུས་བཀག་ལས་
སྐར་མ་ཁ་ཤས་ཀྱི་སྔོན་ལ་ཕེབས་ཟིན་ཏེ་སྒུག་ནས་བཞུགས་ཡོད། ཡུད་ཙམ་
སོང་རྗེས་ཀྲུའུ་རེན་བསྟན་འཛིན་ལགས་ཀྱིས་ཚོགས་འདུ་འགོ་བཙུགས་ཏེ་“ དེ་
རིང་གཙོ་བོ་སློབ་ཁྲིད་ཀྱི་སྤུས་ཚད་ཇི་ལྟར་གོང་མཐོར་གཏོང་རྒྱུའི་སྐོར་ལ་གྲོས་
བསྡུར་གནང་རྒྱུ་ཡིན། སློབ་ཁྲིད་ཀྱི་སྤུས་ཚད་མཐོ་རུ་གཏོང་བར་སློབ་དེབ་
དང་། སློབ་ཁྲིད་བྱེད་ཐབས། དཔྱད་གཞིའི་ཡིག་རིགས། དགེ་རྒན་ གྱིས་
སློབ་ཚན་གྲ་སྒྲིག་བྱེད་རྒྱུ་བཅས་དང་འབྲེལ་བ་དམ་ཟབ་ཡོད་པས་ཚང་མས་
གཟའ་འཁོར་སྔོན་མ་ནང་བཞིན་རང་ཉིད་ལ་དགོངས་འཆར་ཇི་ཡོད་ལྷུག་པོར་
གསུང་རོགས་གནང༌། དགོངས་འཆར་གསུངས་པའི་ནང་དུ་ལྟ་ཚུལ་མི་འདྲ་བ་
ཡོད་སྲིད་ཀྱང་རང་རེའི་ཐུང་མོང་གི་དམིགས་ཡུལ་ནི་བོད་ཀྱི་སློབ་གསོའི་བྱ་
གཞག་གང་མགྱོགས་གོང་འཕེལ་བཏང་ནས་ཤེས་ལྡན་མི་སྣ་མང་པོ་གསོ་སྐྱོང་
བྱ་རྒྱུ་དེ་ཡིན། གཤམ་ལ་གྲོས་བསྡུར་གནང་རོགས་གནང་” ཞེས་གསུངས།
དེའི་སྐབས་སུ་མི་རྣམས་ཁ་ཁུ་སིམ་པོར་སྡོད་པ་ལས་གཏམ་བཤད་བྱེད་མཁན་
མ་བྱུང་། དེ་ནི་རྒྱུན་ལྡན་གྱི་ཚོགས་འདུའི་སྣང་ཚུལ་ཞིག་ཡིན་པ་སྟེ་ཐོག་མར་
ཤོད་མཁན་ཅུང་ཁག་པ་དང་དེ་རྗེས་འགོ་བཙུགས་མཁན་ཞིག་བྱུང་ན་རྒྱ་མཚོའི་
རྦ་རླབས་བཞིན་གཅིག་མཇུག་གཉིས་མཐུད་ངང་སྐད་ཆ་ལུད་ཡོང་གི་ཡོད་
660



སྟབས་ཀྲུའུ་རེན་བསྟན་འཛིན་ལགས་ཀྱིས་སྔོན་ལ་རང་ཉིད་ནས་འགོ་བཙུགས་
ན་དགའ་སྙམ་སྟེ་“ སྔོན་ལ་རང་ཉིད་ཀྱི་བསམ་ཚུལ་ཞུ་གི་ཡིན། ང་ཚོས་སློབ་
ཁྲིད་ཀྱི་སྤུས་ཚད་མཐོ་རུ་གཏོང་དགོས་ན་སྔོན་ལ་སློབ་གཞི་བཅོས་སྒྲིག་བྱེད་པ་
དང༌། དགེ་རྒན་རང་ངོས་ཀྱི་ཆུ་ཚད་མཐོ་རུ་གཏོང་བ། སྔར་སྲོལ་གྱི་སློབ་ཁྲིད་
བྱེད་ཐབས་སྒྱུར་བཅོས་བྱས་ཏེ་དེང་རབས་ཀྱི་སློབ་ཁྲིད་བྱེད་ཐབས་ཁོང་དུ་ཆུད་
པ་བཅས་བྱེད་དགོས། བློ་མཐུན་འགའ་རེས་དེ་སྔའི་སློབ་ཁྲིད་བྱེད་སྟངས་ལ་
དགེ་མཚན་མང་པོ་ཡོད་གསུངས་རུང་ངས་བལྟས་ན་ང་ཚོའི་དུས་ཚོད་ཁོ་ནར་
ཆ་མཚོན་རུང་འདང་གི་མ་རེད། ང་ཚོས་ཅན་གཞི་འཛུགས་སྐྲུན་བྱེད་པའི་
དགོས་པ་དང་བསྟུན་ཏེ་དུས་ཡུན་ལོ་བཞིའི་ནང་དུ་སློབ་གྲྭ་ཆེན་མོའི་སློབ་ཕྲུག་
ངོ་གནོང་མི་དགོས་པ་ཞིག་གསོ་སྐྱོང་བྱེད་དགོས་པར་བརྟེན་སྔར་སྲོལ་གྱི་སློབ་
ཁྲིད་བྱེད་སྟངས་ལ་སྒྱུར་བཅོས་མི་བྱེད་ཀ་མེད་རེད་” ཅེས་གསུངས། སྐབས་
དེར་ཚོགས་འདུར་ཞུགས་མཁན་འགའ་རེས་མགོ་བོ་ལྕོག་ལྕོག་བྱེད་པ་དང་།
འགའ་རེས་ ཁ་ གདང་ཞིང་མིག་ཅེ་རེར་བལྟ་བ། ཡང་འགའ་རེས་མགོ་ བོ་
གཡུག་གཡུག་བྱེད་པ་སོགས་ཀྱི་རྣམ་འགྱུར་སྣ་ཚོགས་བསྟན། གནས་ཚུལ་དེར་
བལྟས་ན་འགའ་རེའི་བསམ་བློར་སློབ་གཞི་བཅོས་སྒྲིག་དང་སློབ་ཁྲིད་བྱེད་
སྟངས་ལ་སྒྱུར་བཅོས་བྱེད་རྒྱུ་དེ་ནི་ཁ་ཚ་དགོས་གཏུགས་ཀྱི་དོན་གནད་ཆེན་པོ་
ཞིག་རེད་སྙམ་གྱི་ཡོད་པ་དང་། ཡང་འགའ་རེའི་རྣ་བར་བཅོས་སྒྲིག་དང་སྒྱུར་
བཅོས་ཞེས་པའི་ཐ་སྙད་དེ་གོ་མ་ཐག་ཏུ་ངོ་གདོང་ཡང་དམར་ནག་ཏུ་གྱུར་ཞིང་
ལུས་སྟེང་དུ་ལྕག་ཚན་གཞུས་པ་ལྟར་ན་ཟུག་གཏོང་གི་ཡོད་པ། འགའ་རེས་ནི་
དོན་དེའི་སྐོར་དེ་སྔོན་ནས་མི་ཚོས་མང་པོ་ཤོད་མྱོང་ཡོད་ནའང་འབྲས་བུ་ག་རེ་
ཐོབ་ཡོད་དམ་སྙམ་བཞིན་ཁྲེལ་དགོད་བྱེད་ཀྱིན་ཡོད་པ་ལྟར་དུ་སྣང་བ་བཅས་
དེ་རིང་གི་ཚོགས་འདུ་འདི་ནི་གཟའ་འཁོར་སྔོན་མ་ལས་འཁྲུག་པའི་ཟློས་གར་
ཞིག་འཁྲབ་སྟོན་བྱེད་པ་ལྟ་བུ་ཡོང་ངེས་རེད་འདུག དེ་ནས་སྒྲོལ་དཀར་ཟེར་
661



RLO
A
བའི་དགེ་རྒན་བུད་མེད་ཅིག་གིས་སྐད་གདངས་ཅུང་དམའ་བའི་སྒོ་ནས་“ ངས་
སློབ་གཞི་བཅོས་སྒྲིག་བྱེད་རྒྱུའི་སྐོར་ལ་བསམ་འཆར་རགས་ཙམ་ཞུ་གི་ཡིན།
སྙན་ངག་མེ་ལོང་མའི་གཞུང་དེ་བོད་ཡིག་ཏུ་བསྒྱུར་རྗེས་སྔོན་བྱོན་མཁས་པ་
གྲངས་ལས་འདས་པ་ཞིག་གིས་རང་གི་རིག་པའི་ཁྱད་ཆོས་དང་བསྟུན་ནས་
འཕེལ་རྒྱས་ཤུགས་ཆེན་བཏང་ཡོད། ངའི་བསམ་བློར་ད་ལྟའི་དུས་སུ་རྒྱུན་
འཛིན་བྱེད་རྒྱུ་དེ་ཆེས་གལ་གནད་ཆེ་བ་ཞིག་རེད་སྙམ། གང་ལགས་ཞེ་ན། ལོ་
བཅུ་ལྷག་ཙམ་གྱི་དུས་ཚོད་ནང་དུ་ཁ་སྟོང་པ་ཁོ་ན་བཤད་པ་ལས་དགོས་པའི་
རིག་གནས་སློབ་སྦྱོང་བྱེད་རྒྱུ་བྱུང་མེད། མི་བཞི་ངན་ཚོགས་གཏོར་རྗེས་སློབ་
གྲྭ་ཁག་ཏུ་གཞི་ནས་སྙན་ངག་སློབ་ཁྲིད་བྱེད་པའི་གོ་སྐབས་བྱུང་བ་རེད། མིག་
སྔའི་གནས་ཚུལ་ལ་བལྟས་ན་སློབ་ཁྲིད་དེ་ འགོ་བཙུགས་པའི་ ཐོག་མ་ཡིན་
སྟབས་རྒྱུན་འཛིན་བྱེད་རྒྱུ་དེ་ནི་འཕེལ་རྒྱས་གཏོང་བ་ལས་ཀྱང་གལ་ཆེ་བ་ཞིག་
རེད་” ཅེས་བཤད། དེ་མུར་དགེ་རྒན་ཕུན་ཚོགས་ཟེར་བ་ཞིག་ གིས་ “ མི་
རིགས་གང་ཞིག་ཡིན་རུང་རང་ཆེ་རང་རློམ་དང༌། སྔོན་བསྐྱོད་ལ་བརྩོན་ལེན་
མི་བྱེད་པ། ཡང་ན་རང་མི་རིགས་ཀྱི་རིག་གནས་དེ་ཡག་པོ་ཞིག་རྟོགས་པར་
གཞན་གྱི་རིག་གནས་ལ་འགྲམ་ཆུ་ལྡང་བ། བླང་དོར་གང་ཡང་མེད་པར་རང་
སྣང་གང་ཤར་དུ་བེད་སྤྱོད་བྱེད་པ་དང་ལད་མོ་བྱེད་པ་ནི་བོད་ཀྱི་རིག་གནས་
འཕེལ་རྒྱས་འགྲོ་རྒྱུར་གནོད་འཚེ་ལས་ཕན་ཐོགས་གང་ཡང་ཡོང་མི་སྲིད་པ་ཞིག་
རེད་” ཅེས་བརྗོད། དེ་ནས་དགེ་རྒན་དོན་གྲུབ་ཟེར་བ་ཞིག་གིས་ “ རྒྱུན་
འཛིན་བྱེད་རྒྱུ་ནི་གཙོ་བོ་ཞིག་ཡིན་པ་སྨོས་མེད་རེད། ཡིན་ནའང་བླང་དོར་
གཏན་ནས་མེད་པར་ཡོངས་རྫོགས་ལ་བསྔགས་བརྗོད་དང་ཁས་ལེན་བྱེད་པ་དེ་
འཕེལ་རྒྱས་གཏོང་རྒྱུར་གནོད་པ་ལས་ཕན་ཐོགས་ཨེ་ཡོད། རང་གི་ལྟ་ཚུལ་ནི་
སྔར་མུས་བཞིན་མེ་ལོང་མའི་ཚུལ་ལ་ལད་ཟློས་ཁོ་ན་བྱས་ཏེ་བརྡ་རྙིང་གིས་
བཅིངས་པ་དང་མངོན་བརྗོད་བསྲེས་གང་ཐུབ་བྱས་ཏེ་བྲིས་པ་ཡིན་ན་སྙན་ངག་
GH
Gro
662



དེ་རིགས་ལྟ་ཐུབ་མཁན་ནི་མི་ཉུང་ཤས་ཤིག་མ་གཏོགས་མི་མང་ཚེ་བས་གོ་བ་མི་
ལོན་པར་མཛུབ་མོ་ཁ་ནང་དུ་བཅུག་སྟེ་སྡོད་དགོས་པ་ཡིན་སྟབས་མཐར་རྩོམ་
མི་ནུས་པའི་རྩོམ་རིགས་ཤིག་ལ་གྱུར་ཏེ་རང་ཤུགས་ཀྱིས་ཉམས་འགྲོ་བའི་ཉེན་
ཁ་ཡོད། དེ་འདྲ་སོང་ཙང་གནའ་རབས་སྙན་རྩོམ་ཁྲོད་ཀྱི་ལེགས་ཆ་རྣམས་
བསྡུས་ཏེ་གོམ་གང་མདུན་སྤོས་ཀྱིས་འཕེལ་རྒྱས་དང་གསར་གཏོད་བྱེད་དགོས་
ཞེས་བཤད། དགེ་རྒན་ཟླ་བ་ཟེར་བ་ཞིག་གིས་“ ང་ཚོ་ནི་དངོས་ཐོག་བདེན་
འཚོལ་བྱེད་མཁན་ཞིག་ཡིན། གསར་རྩོམ་གྱི་རིགས་མཐོང་མ་ཐག་ཏུ་སྐྱོན་གྱི་
ཕུང་པོ་ལྟ་བུར་རྩིས་ནས་དེང་སྐབས་ཀྱི་སྙན་ཚིག་ལ་མཐའ་གཅིག་ཏུ་སྙན་ངག་
གི་བྲོ་བ་མི་འདུག་ཟེར་བ་དང་རྩོམ་དེ་རང་རིགས་ཀྱི་རིག་གནས་ཉམས་ཞན་དུ་
གཏོང་བའི་རྒྱུ་ལྟ་བུར་ངོས་འཛིན་བྱེད་རྒྱུ་མེད་པར་ཡང་དག་པའི་ངང་ཁས་ལེན་
དང་མ་འགྲིགས་པར་སྐྱོན་བརྗོད་བྱེད་དགོས། གསར་གཏོད་དང་གསར་རྩོམ་
བྱེད་པའི་ དམིགས་ཡུལ་དེའང་མཐར་གཏུགས་ནས་བཤད་ན་བོད་ ཀྱི་རིག་
གནས་དེ་ཉམས་མེད་གོང་འཕེལ་དུ་གཏོང་བ་ཞིག་རང་རེད་” ཅེས་བཤད། དེ་
ལྟར་སློབ་ཁྲིད་བྱེད་སྟངས་ལ་སྒྱུར་བཅོས་བྱེད་པའི་འདོད་ཚུལ་འཛིན་མཁན་
དང༌། འདོད་མོས་མི་བྱེད་མཁན། བར་དུ་གནས་ཏེ་རང་ཉིད་ལ་ལྟ་ཚུལ་
གསལ་པོ་མེད་མཁན་བཅས་ཁག་གསུམ་ཆགས་ཏེ་མི་གཉིས་གསུམ་རེ་མགོ་བོ་
རུབ་ནས་གླེང་མོལ་བྱེད་འགོ་ཚུགས། སྐབས་དེར་འགའ་རེས་ད་ལྟ་ང་ཚོས་
སྔོན་གྱི་ཡོན་ཏན་རྣམས་གསལ་པོ་ཞིག་རྟོགས་མེད་པ་མ་ཟད། ལྷག་པར་དུ་
ཚད་མ་རིག་པ་དང་ནང་རིག་པ་སོགས་ཁ་ཕྱོགས་ཙམ་ལས་དངོས་སུ་སྦྱང་མྱོང་
མེད་སྟབས་གསར་གཏོད་དང་འཕེལ་རྒྱས་གཏོང་དགོས་ཞེས་པ་ནི་དགོད་བྲོ་བ་
ཞིག་རེད་ཟེར་བ་དང་། འགའ་རེས་སློབ་ཁྲིད་བྱེད་སྟངས་ཐད་སྔར་ནས་བཟུང་
མི་རབས་མང་པོའི་རིང་འདི་ལྟར་བསླབ་སྟེ་འབྲས་བུ་ཡང་ལེགས་པོ་ཐོབ་ཡོད།
གལ་ཏེ་སྔར་སྲོལ་གྱི་སློབ་ཁྲིད་བྱེད་སྟངས་དེ་ཡག་པོ་ཞིག་མིན་ན་སྔོན་བྱོན་གྱི་
663



མཁས་པ་གྲངས་ལས་འདས་པ་དེ་དག་ག་པར་བྱུང་སྲིད་ཟེར་བ། ཡང་འགའ་
རེས་དེ་སྔོན་སློབ་ཁྲིད་བྱེད་སྐབས་དགེ་རྒན་གྱི་དུས་ཚོད་དང་སློབ་ཕྲུག་གི་དུས་
ཚོད་གཏན་འབེབས་གསལ་པོ་མེད་པར་ལོ་མང་པོའི་རིང་སློབ་ཁྲིད་བྱེད་ཀྱི་ཡོད།
དེང་སྐབས་སློབ་ཁྲིད་བྱེད་ པའི་ དུས་ཚོད་ གཏན་འབེབས་བཟོས་ཡོད་ པར་
བརྟེན་སློབ་ཁྲིད་བྱེད་ཐབས་སྒྱུར་བཅོས་དང་སློབ་གཞི་བཅོས་སྒྲིག་བྱེད་དགོས་
པ་མ་ཟད། སློབ་གྲྭ་ཆེན་མོ་ནས་ཐོན་སྐབས་སློབ་ཕྲུག་གི་ཆུ་ཚད་ཇི་འདྲ་ཞིག་ལ་
སླེབས་དགོས་པ་དེའང་གསལ་པོ་བཟོ་དགོས་ཟེར་བ། འགའ་རེས་ལོ་བཅུ་ལྷག་
ཙམ་གྱི་དུས་ཚོད་ནང་དུ་སློབ་གྲྭ་ཆེན་མོའི་སློབ་ཕྲུག་ཅིག་གསོ་སྐྱོང་བྱེད་དགོས་
ན་རྒྱལ་ཁབ་ཀྱི་འགྲོ་གྲོན་གྱིས་ཀྱང་ནད་ཐེགས་ཀྱི་མ་རེད་ལ་སློབ་གྲྭ་ནས་ཐོན་
རྗེས་སྤྱི་ཚོགས་ལ་ནུས་ཤུགས་འདོན་པའི་དུས་ཚོད་ཀྱང་མང་པོ་ཡོང་མི་ཐུབ་
ཟེར་བ་སོགས་ཕན་ཚུན་གླེང་མོལ་སྣ་ཚོགས་བྱེད། དེའི་སྐབས་སུ་དགེ་ལེགས་
རྣམ་རྒྱལ་ལགས་ཀྱིས་ “ ངས་བསམ་ཚུལ་རེ་གཉིས་ཞུ་གི་ཡིན། སློབ་ཁྲིད་ཀྱི་
སྤུས་ཚད་གོང་མཐོར་གཏོང་རྒྱུ་ནི་སློབ་ཁྲིད་ཀྱི་དམིགས་ཡུལ་ལེགས་འགྲུབ་བྱ་
རྒྱུར་འབྲེལ་བ་དམ་ཟབ་ཡོད་པའི་ཆེས་གལ་ཆེ་བའི་ལས་ཀ་ཞིག་ཡིན། སློབ་
ཁྲིད་ཀྱི་འཆར་གཞི་ཆ་ཚང་ཞིག་མེད་པར་ སློབ་ དུས་ གཅིག་ གི་ནང་ དུ་ ཁྲིད་
དགོས་པའི་སློབ་ཚན་ལ་སློབ་དུས་གཉིས་འགོར་བའམ་ཡང་ན་སློབ་དུས་གཉིས་
ཀྱི་སློབ་ཚན་རྣམས་སློབ་དུས་གཅིག་གི་ནང་དུ་ཁྲིད་ཚར་བ་བྱས་ཚེ་དེ་གཉིས་
ཀར་སློབ་ཕྲུག་གི་ཆུ་ཚད་གོང་དུ་འཕེལ་རྒྱུར་ཤུགས་རྐྱེན་ཆེན་པོ་འདུག་” ཅེས་
བཤད། ཨོ་རྒྱན་རྡོ་རྗེ་ལགས་ཀྱིས་“ ཡག་པོ་འདུག དེང་སྐབས་སློབ་ཁྲིད་བྱེད་
པའི་ནང་དུ་ གནད་དོན་དེ་དངོས་འབྲེལ་ཡོད། ཁྱེད་རང་མུ་མཐུད་གསུང་
དང་” ཞེས་བཤད་པས་དགེ་ལེགས་རྣམ་རྒྱལ་ལགས་ཀྱིས་མུ་མཐུད་དེ་“ དེང་
སྐབས་སློབ་ཁྲིད་ཀྱི་གྲ་སྒྲིག་ལ་བརྟག་དཔྱད་མི་བྱེད་པ་དང༌། ལ་ཕུག་རེ་ལ་ས་
དོང་རེ་ཞེས་པའི་དཔེ་ལྟར་ གང་ལྟར་སློབ་ ཁང་ནང་ དུ་ དགེ་རྒན་ཞིག་འགྲོ་
664



མཁན་ཡོད་ཚེ་སློབ་ཁྲིད་བྱེད་ཐུབ་པར་ཡིད་ཆེས་བྱེད་རྐྱང་བྱེད་པ་ལས་སློབ་ཚན་
ཉན་པར་འགྲོ་མཁན་མེད་སྟབས་དེས་བཤད་པ་ཡང་དག་མིན་དང༌། སློབ་
ཁྲིད་བྱེད་སྟངས་འགྲིག་གི་ཡོད་མེད། ལྷག་པར་དུ་དགེ་རྒན་གྱི་ཆུ་ཚད་དེ་
འཛིན་གྲྭ་དེར་ཏག་ཏག་སྡོད་ཀྱི་ཡོད་མེད་བཅས་གསལ་པོར་ཤེས་ཀྱི་མེད་སྟབས་
ལོ་གཞོན་དགེ་རྒན་ཞིག་གི་ངོས་ནས་བཤད་ན་དེའི་སློབ་ཁྲིད་ཀྱི་ལས་ཀར་རྒན་
རབས་རྣམས་ཀྱི་ཞིབ་ཕྲའི་མཛུབ་སྟོན་དང་རོགས་རམ་གནང་རྒྱུ་དེའང་སློབ་
ཁྲིད་ཀྱི་ཆུ་ཚད་གོང་མཐོར་གཏོང་བའི་བྱེད་ཐབས་ཀྱི་གྲས་ཤིག་རེད་སྙམ་གྱི་
འདུག་” ཅེས་བཤད། དེ་རྗེས་བསྟན་འཛིན་ལགས་ཀྱིས་“ ཁོང་གིས་གསུངས་
པ་དེ་ཡག་པོ་འདུག སློབ་ཁྲིད་བྱེད་པར་ཡོན་ཏན་ལྡན་པ་ཙམ་གྱིས་སློབ་ཁྲིད་
ཡག་པོ་བྱེད་ཐུབ་པ་ཞིག་མ་རེད། དེའི་ནང་ལ་ཚན་རིག་གི་གནད་དོན་མང་པོ་
ཡོད། དཔེར་ན་སློབ་ཕྲུག་གི་ཆུ་ཚད་ལ་གཞིགས་ནས་སློབ་ཁྲིད་བྱེད་པ་ལས་
དགེ་རྒན་ལ་ཆུ་ཚད་གང་ཡོད་འཛིན་གྲྭའི་ནང་དུ་བཤད་ན་སློབ་ཕྲུག་རྣམས་
གནམ་གྲུར་བསྡད་པ་ལྟ་བུར་གྱུར་ནས་གསལ་པོ་ཤེས་མི་ཐུབ། དེའང་ཁ་ལག་
ཟ་བ་ཇི་བཞིན་སོ་སོའི་གྲོད་ཁོག་གི་ཚད་ལ་གཞིགས་ནས་ལྟོ་ཆས་ཟ་དགོས།
ལྷག་པར་དུ་ང་ཚོ་དགེ་རྒན་གྱིས་དངོས་སུ་འཛིན་གྲྭའི་ནང་དུ་སློབ་ཚན་གང་
འདྲ་ཁྲིད་ཐུབ་ཀྱི་ཡོད་མེད་དང་སློབ་ཕྲུག་གིས་རྟོགས་ཐུབ་མིན་ལ་བརྟག་དཔྱད་
ཞིབ་ཚགས་བྱེད་དགོས” ཞེས་གསུངས་ནས་ཚོགས་འདུ་གྲོལ།
ལྔ་པ།
དགེ་རྒན་ནི་སློབ་ཁྲིད་པ་ཡིན་ལ་མི་གསོ་སྐྱོང་བྱེད་མཁན་ཞིག་ཀྱང་ཡིན་
པར་བརྟེན་ལས་འགན་དེ་ནི་གཟི་བརྗིད་ཆེ་ཞིང་དཀའ་ཚེགས་ཆེ་བ་ཞིག་ཡིན་
མོད། འོན་ཀྱང་སྤྱི་ཚོགས་ཐོག་ཏུ་དགེ་རྒན་ལ་མཐོང་ཆུང་བྱེད་པའི་བསིལ་རླུང་
སྔར་བཞིན་ལྡང་ལ་སློབ་གྲྭའི་ནང་དུའང་དགེ་རྒན་གྱི་སྙན་གྲགས་འཛུགས་པ་
665



དང༌། ཁོང་ཚོའི་ལས་ཀར་བརྩི་བཀུར་དང་མཐོང་ཆེན་བྱེད་རྒྱུའི་ ཐད་གནད་
དོན་མི་ཉུང་བ་ཞིག་ཡོད་སྟབས་དགེ་རྒན་ལོ་ན་ཆུང་བ་འགའ་རེས་ཟབ་སྦྱོང་
བྱེད་པར་འགྲོ་བ་དེ་རང་ཉིད་ལས་སྤོས་བྱེད་པའི་ཟམ་པ་ཞིག་ཏུ་རྩིས་ནས་དགེ་
རྒན་བྱེད་མི་འདོད་པར་ལས་རིགས་སྒྱུར་བ་དང་ལས་སྤོས་བྱེད་པ་ནི་སྤྱིར་བཏང་
གི་དོན་ཞིག་ཏུ་གྱུར་ནས་སློབ་གྲྭ་དེའི་ནང་གི་དགེ་རྒན་རིམ་བཞིན་ཉུང་དུ་འགྲོ་
གི་ཡོད། ཀྲུའུ་རེན་བསྟན་འཛིན་ལགས་ཀྱི་བསམ་བློར་དགེ་རྒན་ཚད་ལྡན་
ཞིག་གསོ་སྐྱོང་བྱེད་རྒྱུ་ནི་དཀའ་ཚེགས་ཆེ་ཞིང་གཟི་བརྗིད་ལྡན་པ་ཞིག་ཡིན་པ་
སྟེ་ཤེས་ཡོན་གྱི་བདག་པོ་ཡིན་པའི་མི་ཞིག་ལ་ཆ་མཚོན་ནའང་དེས་དགེ་རྒན་
ཚད་ལྡན་ཞིག་བྱེད་ཐུབ་པའི་ངེས་པ་མེད། གང་ལགས་ཤེ་ན། སློབ་གསོའི་
གཞུང་ལུགས་མི་ ཤེས་པར་དེ་དང་འགལ་ཚེ་སློབ་གསོའི་བྱ་བ་ལེགས་པོ་ཞིག་
བསྒྲུབ་མི་ཐུབ་པ་དེ་ནི་སློབ་གསོའི་བྱ་རིམ་ལ་ལྡན་པའི་ཆོས་ཉིད་ཅིག་ཡིན་ཞིང་།
ཆོས་ཉིད་ལྟར་བྱ་བ་བསྒྲུབ་ན་གཞི་ནས་བདེ་བླག་ངང་སྒྲུབ་ཐུབ་པ་དང་སློབ་
གསོའི་བྱ་གཞག་ལ་འབྲས་བུ་ལེགས་པོ་ཞིག་ཐོན་ཐུབ་ཀྱི་རེད། དེས་ན་དགེ་
རྒན་གྱིས་སློབ་ གསོ་ རིག་པ་དང༌། སེམས་ཁམས་རིག་པ། སློབ་ཁྲིད་བྱེད་
སྟངས་བཅས་ཀྱི་ཤེས་བྱ་ཁོང་དུ་ཆུད་པ་བྱས་ན་སློབ་མའི་ཡིད་སེམས་འགུགས་
ཐུབ་པ་དང་བློ་ཁ་ཕྱོགས་ཐུབ་པ་མ་ཟད། དགེ་རྒན་འདི་ལྟ་བུས་ཁོ་ཚོར་གྱ་ནོམ་
པའི་ཤེས་བྱ་ཁྲིད་ཐུབ་པའི་ཡིད་ཆེས་སྐྱེ་སྲིད་ཅིང་། སློབ་མའི་ཤེས་ཡོན་སྦྱོང་
འདོད་ཀྱི་འདུན་པ་དྲག་པོ་དང་ཕུགས་བསམ་སྐྱེ་བའི་བསམ་བློ་སྐོང་ཐུབ་སྙམ།
སྐབས་དེར་ཁོང་ལ་གློ་བུར་དུ་གནད་དོན་འདི་འདྲ་ཞིག་ཡིད་དབང་དུ་གསལ་
ལེར་དྲན་པ་སྟེ། ཐེངས་གཅིག་ཁོང་གིས་གོང་རིམ་ལས་བྱེད་པ་བཙལ་ཏེ་སློབ་
ཁྲིད་བྱེད་སྟངས་སྒྱུར་བཅོས་དང་ལྷག་པར་དུ་དགེ་རྒན་གཞོན་གྲས་ཚོ་ཟབ་སྦྱོང་
བྱེད་རྒྱུའི་སྐོར་ལ་རང་ཉིད་ཀྱི་འདུན་པ་དང་སྣང་འཆར་ཇི་ཡོད་སྙན་སེང་ཞུ་
སྐབས་གོང་རིམ་ནས་ཆོག་མཆན་མི་ཐོབ་པའི་ཁར་ད་དུང་དེ་ལས་ལྷག་པའི་རྒྱུ་
666



མཚན་སྣ་ཚོགས་བཤད་ནས་མཐར་རང་ཉིད་ཀྱི་འདུན་པ་འབྲས་མེད་དུ་སོང་།
དེ་དུས་ཁོང་གི་སེམས་ནང་དུ་ཁོང་རྣམ་པས་སློབ་གཞི་དང༌། སློབ་ཁྲིད་བྱེད་
སྟངས། ཆེད་ལས་འཛིན་གྲྭ་སློབ་ཚན་ཇི་འདྲ་ཁྲིད་དགོས་མིན་བཅས་ལ་ཟུར་
ཙམ་མཁྱེན་གྱི་ཨེ་ཡོད་སྙམ་པ་དང༌། སླད་ ཕྱིན་སློབ་གསོའི་བྱ་གཞག་གོང་
འཕེལ་ཇི་འདྲ་ཞིག་གཏོང་དགོས་སྙམ་སྟེ་ཡིད་ཐེ་ཚོམ་གྱི་དྲ་བར་ཚུད་ནས་མིག་
ཟུང་ཅེ་རེར་རྒྱང་རིང་དུ་ལྟ་བཞིན་དབུགས་རིང་ནར་ནར་དུ་གནས། དེ་ནས་
མི་རིང་བར་“ ཏང་གི་ཚོགས་ཆེན་བཅུ་གཉིས་པས་” སློབ་གསོ་ནི་དཔལ་འབྱོར་
དར་རྒྱས་སུ་གཏོང་བའི་འཐབ་ཇུས་གནད་ཆེ་ས་གསུམ་གྱི་གྲས་སུ་བཀོད་གནང་
མཛད་དེ་སློབ་གསོའི་འཐབ་ཕྱོགས་ཐད་རྒྱུས་མངའ་ཡོད་པའི་འགོ་ཁྲིད་ཚན་པ་
ཞིག་བཙུགས་ཏེ་ སློབ་གྲྭ་ཡོངས་གྱི་རྣམ་པར་འཕོ་འགྱུར་གཏོང་དགོས་པའི་
དགོངས་དོན་ལྟར་དེ་རིང་སློབ་གྲྭ་ཡོངས་ཀྱི་དགེ་རྒན་དང་ལས་བཟོ་བ་རྣམས་
ཀྱི་ཚོགས་འདུ་གཟབ་རྒྱས་ཤིག་སྐོང་ཚོགས་བྱས་ཏེ་གཟབ་ནན་ཆེན་པོས་སློབ་
གྲྭའི་ཞའོ་ཀྲང་འདེམས་བསྐོ་བྱེད་བཞིན་ཡོད། ཚོགས་ཆེན་གྱི་རྣམ་པ་ནི་འཁྲུག་
ཅིང་བརྗིད་ཉམས་ཆེ་ལ་མི་རྣམས་ཀྱི་བཞིན་ན་མེ་ཏོག་ཞལ་ཁ་ཕྱེ་བ་ལྟར་སྤྲོ་སྐྱིད་
ཀྱི་རྣམ་པས་ཁེངས་པ་དང་། ཡིད་ཀྱི་དབང་དཀྱིལ་ནས་དགའ་སྤྲོའི་འཛུམ་
མདངས་འབྱུང་བཞིན་པར་འདེམས་ཤོག་ཐོག་མིང་ཐོ་འགོད་བཞིན་ཡོད་པ་དེ་
ནས་ཚོགས་མི་ཚང་མས་ཚད་མཐོའི་འགན་འཁྲིའི་བསམ་པ་རེ་ཁྱེར་ཏེ་འདྲེན་
བྱེད་དབང་པོ་འགུལ་ཙམ་མི་བྱེད་པར་འབུར་ཚུགས་སུ་ལྟ་བཞིན་དུ་བསམ་བློ་
རྒྱ་ཆེར་གཏོང་གི་ཡོད་པའི་ཚུལ་སྟོན་གྱི་འདུག ད་རེས་མི་རྣམས་ཀྱིས་དོ་གལ་
ཆེན་པོ་དེ་འདྲ་བྱེད་པ་དང་ཡིད་དབུས་ནས་དགའ་བསུ་ཞུ་བའི་རྒྱུ་མཚན་ནི།
སྔོན་མ་དང་མི་འདྲ་བར་དམངས་གཙོའི་འདེམས་ཤོག་འཕེན་པ་ལ་གཞིགས་
ནས་སློབ་གྲྭའི་ཞའོ་ཀྲང་འདེམས་བསྐོ་བྱེད་རྒྱུ་ཡིན་པ་དང་། འདེམས་བསྐོ་
ཚོགས་ཆུང་ཞིག་སྒྲིག་འཛུགས་བྱས་ཡོད་པ་དེས་ཚོགས་ཆེན་ཐོག་ཏུ་དགེ་རྒན་
667



དང་ལས་བཟོ་བ་རྣམས་ཀྱིས་འཕེན་པའི་འདེམས་ཤོག་ལ་ གཞིགས་ཏེ་ཁྱབ་
བསྒྲགས་བྱེད་རྒྱུ་ཡིན་པས་རེད། དེ་ནས་འདེམས་ཤོག་རིམ་བཞིན་འཕེན་ཚར་
བ་དང་མི་རྣམས་ཀྱིས་འདེམས་ཤོག་འཕངས་པའི་མཇུག་འབྲས་སྒུག་སྡོད་པའི་
རིང་ལ་ཚོགས་ཁང་དེའང་རླུང་རླབས་ཁྲོད་ཀྱི་རྒྱ་མཚོ་ཞིག་ལྟར་བགད་མོ་དགོད་
པའི་སྒྲ་དང་། གླེང་མོལ་གྱི་སྒྲ། ལོ་གཞོན་རྣམས་ཀྱིས་གཞས་གཏོང་བའི་སྒྲ་
བཅས་ཅིག་ཅར་དུ་སྒྲོག་བཞིན་ཡོད་ པ་དེ་ལས་ཧ་ལམ་མཉམ་སྒྲོག་རོལ་མོ་
གཏོང་བའི་སྣང་བ་ཞིག་འཆར་གྱི་འདུག མི་རྣམས་ཕན་ཚུན་གླེང་མོལ་ཅི་
དགར་བྱེད་བཞིན་འདྲེན་བྱེད་དབང་པོ་སྡིངས་ཆའི་ཕྱོགས་སུ་ཡང་ཡང་འཕེན་
བཞིན་པའི་སྐབས་སུ་འདེམས་བསྐོ་ཚོགས་ཆུང་གི་མི་ཞིག་གིས་སྐད་གསང་མཐོ་
པོས་“ བློ་མཐུན་རྣམ་པ་ཚོ། ད་ལྟ་” ཞེས་ཟེར་མ་ཐག་ཏུ་རྒྱ་མཚོའི་རྦ་རླབས་
ལྟར་འཁྲུག་པའི་རྣམ་པ་དེ་ལམ་སེང་འཇམ་ཐིང་ངེར་གནས་ཤིང་། མི་རྣམས་
ཕན་ཚུན་དབུགས་རྔུབ་གཏོང་བྱེད་པའི་སྒྲ་ཡང་གསལ་པོར་གོ་ཐུབ་པ་ལྟར་ལོ་
གཞོན་རྣམས་ཀྱིས་མགྲིན་པ་བསྣར་ཏེ་སྡིངས་ཆའི་ཐོག་ཏུ་ལྟ་བ་དང་། ལོ་རྒན་
པ་རྣམས་ཀྱིས་སྐུ་གཟུགས་ཀྱོག་ཙམ་བྱས་ཏེ་རང་གི་རྣ་ལམ་སྡིངས་ཆའི་ཕྱོགས་
སུ་གཏོད་པ། རྒྱབ་གྲལ་དུ་བཞུགས་མཁན་རྣམས་ཀྱིས་མགྱོགས་མྱུར་ཡར་
བཞེངས་ཏེ་ མདུན་ངོས་ སུ་ འགྲོ་ བཞིན་འདུག སྐབས་དེར་ འདེམས་བསྐོ་
ཚོགས་ཆུང་གི་མི་དེས་མུ་མཐུད་དེ་“ སློབ་གྲྭའི་ཞའོ་ཀྲང་འདེམས་བསྐོ་བྱེད་རྒྱུར་
ཚང་མས་འདེམས་ཤོག་འཕངས་གནང་བ་རེད། ད་ལྟ་འདེམས་ཤོག་འཕངས་
པའི་མཇུག་འབྲས་ཁྱབ་བསྒྲགས་བྱེད་རྒྱུ་ཡིན། བོད་ཡིག་སློབ་དཔྱོད་ཁང་གི་
ཀྲུའུ་རེན་ བསྟན་ འཛིན་ ལགས་ ལ་ འདེམས་ ཤོག་464འདུག་” ཅེས་ ཁྱབ་
བསྒྲགས་མཇུག་མ་རྫོགས་གོང་ལ་གློ་བུར་དུ་འབྲུག་སྒྲ་ལྡིར་བ་ལྟར་དགའ་བསུ་
ཞུ་བའི་ཐལ་མོའི་སྡེབ་སྒྲ་བསྒྲགས་ཤིང་། མི་རྣམས་ཀྱིས་བསྟན་འཛིན་ལགས་
ལ་ཡིད་ཆེས་དང་། སློབ་གསོའི་བྱ་གཞག་གོང་འཕེལ་ཡོང་རྒྱུར་རེ་བ་བྱེད་པ་
668



དང་སེམས་ ཐུགས་ ཀྱིས་ ཁེངས་པ་བཅས་མཚོན་པར་བྱས། འདེམས་བསྐོ་
ཚོགས་ཆུང་གི་མི་དེས་“ བློ་མཐུན་རྣམ་པ་ཚོ། རང་རེའི་སློབ་གྲྭའི་ཞའོ་ཀྲང་ནི་
བོད་ཡིག་སློབ་དཔྱོད་ཁང་གི་ཀྲུའུ་རེན་བསྟན་འཛིན་ལགས་ལ་ཚང་མས་མོས་
མཐུན་བྱུང་སོང་བས་ད་ལྟ་གསར་དུ་བསྐོ་གཞག་བྱུང་བའི་ཞའོ་ཀྲང་བསྟན་
འཛིན་ལགས་སྡིངས་ཆའི་ཐོག་ཏུ་ཡར་ཕེབས་རོགས་གནང་” ཞེས་བཤད་པས་
ཚང་མས་ཐུགས་ཡོད་ཚད་བཏོན་ཏེ་དགའ་བསུ་ཞུས་པ་དང་འགའ་རེས་སྐད་
ཤུགས་ཆེན་པོས་ ““ ཞའོ་ཀྲང་ལགས་ཡར་ཕེབས་རོགས་གནང་” ཞེས་དགའ་
འབོད་ཅི་དགར་བྱས། དེའི་སྐབས་སུ་ཞའོ་ཀྲང་བསྟན་འཛིན་ལགས་སྡིངས་
ཆའི་ཐོག་ཏུ་ཕེབས་ཤིང་། ཁོང་གིས་སེམས་འགུལ་ཆེན་པོ་ཐེབས་བཞིན་པར་
“ ད་རེས་བློ་མཐུན་རྣམས་ཀྱིས་རེ་བ་དང་ཡིད་ཆེས་ཆེན་པོ་གནང་སྟེ་ང་རང་
རེའི་སློབ་གྲྭའི་ཞའོ་ཀྲང་ལ་བསྐོ་བཞག་གནང་བ་རེད། ངས་ངེས་པར་དུ་རང་
ཉིད་ཀྱི་ནུས་པ་ཇི་ཡོད་སློབ་གསོའི་ལས་དོན་ཐོག་ཏུ་འདོན་གྱི་ཡིན། གལ་སྲིད་
དུས་ཚོད་ངེས་ཅན་ཞིག་གི་ནང་དུ་སློབ་གྲྭའི་བྱ་བ་ཁག་ལེགས་སྒྲུབ་མ་བྱུང་བ་
དང་ནུས་པ་མི་ལྡེང་བ་ཡིན་ཚེ་ངས་མ་སྐུལ་རང་མོས་ཀྱིས་ཞའོ་ཀྲང་གི་གོ་གནས་
དེ་ང་རང་ལས་ཆུ་ཚད་མཐོ་བ་དང་ནུས་པ་ཆེ་བ་ལྡན་པའི་མི་ཞིག་ལ་ལམ་སེང་
སྤྲོད་པ་ལས་ཨུ་བཙུགས་ཀྱིས་གོ་གནས་དེ་རང་གི་རྒྱུ་དངོས་ཤིག་ཏུ་རྩིས་ཏེ་དམ་
བཟུང་བྱེད་ཀྱི་མིན་” ཞེས་གསུང་སྐབས་ཚོགས་ར་ཡོངས་ནས་དགའ་བསུའི་
ཐལ་མོའི་རྡེབ་སྒྲ་ཤུགས་ཆེན་བསྒྲགས། དེ་ནས་ཁོང་གིས་མུ་མཐུད་དེ་་་ ང་ཚོ་
དགེ་རྒན་གྱི་ལས་འགན་ནི་སློབ་ཕྲུག་ལ་ཤེས་བྱ་ཁྲིད་དགོས་པ་མ་ཟད། ཀུན་
སྤྱོད་དང་། ཤེས་རིག གཟུགས་པོ་བཅས་ཕྱོགས་ཡོངས་ནས་བདེ་ཐང་ངང་
འཚར་ལོངས་ཡོང་བར་དོ་ཁུར་བྱེད་དགོས་སྟབས་ཚད་ གཞི་ལོངས་པའི་དགེ་
རྒན་གྱི་དཔུང་ཁག་གཅིག་གསར་འཛུགས་བྱེད་རྒྱུ་ནི་རྩ་བའི་གནད་དོན་ཞིག་
རེད། དེས་ན་དགེ་རྒན་གྱི་ཆབ་སྲིད་བསམ་བློའི་མཚོན་ཚུལ་དང་། ལས་ཀའི་
669



རྣམ་འགྱུར། སློབ་ཁྲིད་བྱེད་ནུས། རིག་གནས་ཡོན་ཚད་སོགས་ལ་བརྟག་
དཔྱད་བྱེད་པ་དང་ཕྱོགས་མཚུངས་ཁོ་ཚོའི་འཚོ་བར་སེམས་འཁུར་བྱས་ཏེ་དགེ་
རྒན་ཕྱིར་ཤོར་བར་ཚོད་འཛིན་དང་རྐང་འཛིན་དགེ་རྒན་གྱི་དཔུང་ཁག་རྒྱ་ཆེ་རུ་
གཏོང་དགོས། སླད་ཕྱིན་ང་ཚོའི་དགེ་རྒན་གྱི་དཔུང་ཁག་འདི་བརྟན་ཆགས་སུ་
གཏོང་ཆེད་མི་སུ་ཞིག་ཡིན་རུང་རང་འདོད་ལྟར་དགེ་རྒན་གང་བྱུང་དུ་ཕྱིར་
འཐེན་བྱས་ནས་བྱ་བ་གཞན་སྒྲུབ་ཏུ་འཇུག་མི་ཆོག་” ཅེས་གསུངས་སྐབས་སླར་
ཡང་མི་རྣམས་ཀྱི་སྤྲོ་སེམས་འཁོལ་བའི་ཐལ་མོའི་རྡེབ་སྒྲ་ཡུན་རིང་བསྒྲགས།
མཇུག་ཏུ་ཁོང་གིས་“ བློ་མཐུན་རྣམ་པ་ཚོ། ཤེས་ཡོན་གྱི་རི་རྩེར་ཇི་ཙམ་མཐོ་
བ་འཛེགས་པ་ཡིན་ན་མིག་ལམ་དུ་འཆར་བའི་ཕུགས་བསམ་གྱི་མཛེས་ལྗོངས་
འདི་དེ་ཙམ་གྱིས་མཛེས་སྡུག་ཆེ་བར་མཐོང་ཐུབ། ངའི་རེ་བར་སློབ་དཔྱོད་ཁང་
ཁག་གིས་སློབ་གཞི་བཅོས་སྒྲིག་དང་སློབ་ཁྲིད་བྱེད་སྟངས་སྒྱུར་བཅོས་བྱེད་རྒྱུའི་
ཐད་གྲོས་བསྡུར་གཏིང་ཟབ་གནང་སྟེ་རྩ་བའི་བྱེད་ཕྱོགས་འགའ་ཤས་གཏན་
འབེབས་དང་འཆར་གཞི་བཀོད་དགོས། དཔེར་ན་ལས་ཐོག་རང་སྦྱོང་དང་
ལས་བྲལ་ཟབ་སྦྱོང་བྱེད་པ་དང་དགེ་རྒན་རྣམས་སྒྲིག་འཛུགས་བྱས་ཏེ་སློབ་དེབ་
ལ་ཞིབ་འཇུག་དང་སློབ་དེབ་འཆར་གཞིར་གྲོས་བསྡུར་བྱེད་པ། ཕན་ཚུན་སློབ་
ཁྲིད་ཉན་ པ་ དང་ལྟ་སྦྱོང་ སློབ་ ཁྲིད་བྱེད་ པ་ བཅས་ ཀྱི་བྱེད་ སྒོ་ སྤེལ་དགོས།
གཞན་ཡང་རིག་གཞུང་ཞིབ་འཇུག་བརྟག་དཔྱད་བྱེད་པའི་བྱེད་སྒོ་སྤེལ་ཏེ་རིག་
གཞུང་སྐོར་གྱི་ལྟ་ཚུལ་མི་འདྲ་བ་ལྷུག་གླེང་དང་ཆེད་རྩོམ་འབྲི་བའི་འཚོ་བ་དེ་
འཁྲུག་ཏུ་གཏོང་དགོས། དེར་སློབ་གྲྭ་ནས་རྒྱབ་སྐྱོར་མཐའ་གཅིག་ཏུ་ཞུ་གི་
ཡིན”ཞེས་གསུངས་ཤིང་། ཚོགས་འདུ་དེ་མི་རྣམས་ཀྱི་སེམས་ཤུགས་ཇེ་ཆེར་
འཕེལ་བའི་རྣམ་པའི་ཁྲོད་དུ་གྲོལ། དེ་ནས་བཟུང་སློབ་གྲྭ་དེའི་ནང་དུ་སློབ་
གཞི་བཅོས་སྒྲིག་དང་སློབ་ཁྲིད་ལས་ ཀར་ཞིབ་འཇུག་བྱེད་པའི་མཐོ་རླབས་
གསར་པ་ཞིག་ཚ་ཚ་འུར་འུར་དང་ཏན་ཏན་ཏིག་ཏིག་ངང་འཕྱུར་འགོ་ཚུགས་པ་
670



དྲུག་པ།
བོད་ཡིག་སློབ་ཁྲིད་ཞིབ་དཔྱོད་ཁང་དུ་དགེ་རྒན་ལྷན་རྒྱས་འཛོམས་ཏེ་
གྲོས་བསྡུར་བྱས་པ་དང་དམངས་གཙོའི་བྱེད་ཐབས་ལག་ལེན་བསྟར་ནས་ཨོ་
རྒྱན་རྡོ་རྗེ་ལགས་ཀྲུའུ་རེན་ལ་བསྐོ་གཞག་བྱས་ཤིང་། ཁོང་གིས་བོད་ཡིག་སློབ་
དཔྱོད་ཁང་འདིའི་སློབ་གཞི་བཅོས་སྒྲིག་དང༌། སློབ་ཁྲིད་བྱེད་ ཐབས་ སྒྱུར་
བཅོས། དགེ་རྒན་ཟབ་སྦྱོང་བྱེད་པ་སོགས་ཀྱི་ལས་ཀ་གཙོར་བཟུང་གིས་དོན་
འཁྱོལ་ཞིབ་ཕྲ་བྱས་སྟབས་ཚང་མའི་རྩོལ་ ཤུགས་ཆེར་སྐྱེད་བྱུང་། དཔེར་ན་
དགེ་རྒན་ཟབ་སྦྱོང་བྱེད་རྒྱུ་དེར་ཆ་མཚོན་ན་ལས་ཐོག་ཟབ་སྦྱོང་དང་ལས་བྲལ་
ཟབ་སྦྱོང་བ་བྱ་རྒྱུ་ཁག་གཉིས་ལ་དབྱེ་ཞིང་དེའང་ཐོན་སྐྱེད་འགན་གཙང་ལེན་
བྱེད་པའི་ལམ་ལུགས་ལྟར་ཟབ་སྦྱོང་གི་དམིགས་ཚད་གསལ་པོ་བཟོས་ཐོག་
གཏན་འབེབས་བྱས་པའི་དུས་ཚོད་ལོ་གཉིས་སམ་གསུམ་སོང་རྗེས་སློབ་ཚན་
ཏན་ཏིག་གི་སྒོ་ནས་ཁྲིད་ཐུབ་པ་མ་ཟད། སློབ་ཁྲིད་ཀྱི་སྤུས་ཚད་ཀྱང་ལེགས་པོ་
ཡོང་བ་འགན་ལེན་བྱེད་དགོས་པའི་ གན་རྒྱ་བཟོས་པ་རེད། ཉིན་ཞིག་ གི་
ཞོགས་པ་ནམ་མཁའ་དྭངས་ཤིང་ཉི་འོད་རྣམ་པར་བཀྲ་བའི་ཁྲོད་དུ་ཀྲུའུ་རེན་
ཨོ་རྒྱན་རྡོ་རྗེ་ལགས་ཀྱིས་སྤྲོ་སེམས་རབ་ཏུ་འཁོལ་བ་དང་སེམས་ཤུགས་ཇེ་ཆེར་
འཕེལ་བའི་ངང་སློབ་གྲྭའི་གཞུང་ལས་ཁང་དུ་ཞའོ་ཀྲང་བསྟན་འཛིན་ལགས་ལ་
ལས་དོན་སྙན་སེང་ཞུ་བར་བསྐྱོད་ཅིང་། ལམ་བར་དུ་གཞུང་ལམ་གྱི་གཡས་
གཡོན་ན་གནས་པའི་ཆར་ཤུལ་གྱི་ལྗོན་ཤིང་རྣམས་དཔྱིད་དཔལ་རབ་ཏུ་བཞད་
པའི་མེ་ཏོག་དག་ལས་དྲི་ཞིམ་རྣམ་པར་འཐུལ་བ་དེས་ཁོང་གི་ཡིད་ལ་འཚོ་བའི་
ནང་དུ་མ་གཞི་དཀའ་ངལ་དང་ཀྱག་ཀྱོག་ཡོད་མོད། འོན་ཀྱང་མདུན་ལམ་ནི་
འོད་སྟོང་འབར་བ་ཞིག་ཡིན་པའི་ཚོར་སྣང་གཏིང་ཟབ་འཆར་བ་རེད། ཨོ་རྒྱན་
671



རྡོ་རྗེ་ལགས་ཀྱིས་བོད་ཡིག་ སློབ་དཔྱོད་ ཁང་ གི་ སློབ་ ཁྲིད་བྱེད་ ཐབས་དང་།
སློབ་གཞི་བཅོས་སྒྲིག་བྱེད་རྒྱུའི་འཆར་གཞི། དགེ་རྒན་ཟབ་སྦྱོང་བྱེད་རྒྱུའི་སྐོར་
གྱི་བསམ་འཆར་དང་བྱེད་ཐབས་སོགས་ཞའོ་ཀྲང་ལགས་ལ་སྙན་སེང་ཞིབ་ཕྲ་
ཞུས། དེ་ནས་ཞའོ་ཀྲང་ལགས་ཀྱིས་གཞུང་ལས་ཁང་གི་ནང་དུ་ཕར་འགྲོ་ཚུར་
འགྲོ་དང་བསམ་གཞིག་ཡུད་ཙམ་བྱས་ཏེ་“ ད་ལྟ་ཁྱེད་ཚོས་བཏོན་པའི་བསམ་
འཆར་དང་བྱེད་ ཐབས་ དག་ནི་སློབ་ གསོའི་འཐབ་ ཕྱོགས་ ཐོག་གི་བྱ་དངོས་
གསར་པ་ཞིག་ཡིན་པས་འདིར་མོས་མཐུན་ཡོད། རྒྱབ་སྐྱོར་མཐའ་གཅིག་ཏུ་
བྱེད་ཀྱི་ཡིན། ངའི་རེ་བར་སླད་ཕྱིན་དགེ་རྒན་རྣམས་ནི་ངེས་པར་དུ་ཕུགས་
བསམ་ཡོད་པ་དང༌། ཀུན་སྤྱོད་བཟང་བ། རིག་གནས་ཤེས་རྒྱ་ཆེ་བ་བཅས་
ཡིན་དགོས་པ་མ་ཟད། དཔའ་ངར་ལྡན་པའི་འཚོལ་ཞིབ་པ་ཞིག་ཀྱང་ཡིན་
དགོས་པ་ཡིན་”ཞེས་གསུངས། སྐབས་དེར་ཀྲུའུ་རེན་ཨོ་རྒྱན་རྡོ་རྗེ་ལགས་ཀྱི་
སྙིང་དབུས་སུ་སློབ་གྲྭར་ཞའོ་ཀྲང་དེ་འདྲ་ཞིག་ཡོད་པར་དགའ་སྣང་བྱུང་བ་དང་
སེམས་འགུལ་ཆེན་པོ་ཐེབས་ཤིང༌། སྔར་སོང་གི་བྱ་བ་མང་པོ་ཡིད་ལ་འཆར་ཏེ་
མིག་ནང་མཆི་ཞག་འཁོར་བཞིན་པར་ “ ཐུགས་རྗེ་ཆེ། ཐུགས་རྗེ་ཆེ” ཞེས་
ཡང་ཡང་བཤད། དེ་ནས་ཞའོ་ཀྲང་བསྟན་འཛིན་ལགས་ཀྱིས་““ སློབ་གསོའི་
ལས་ཀའི་ཐད་འགན་འཁུར་གཙང་ལེན་བྱེད་པ་ནི་བྱ་དངོས་གསར་པ་ཞིག་ཡིན་
པ་དང་། སློབ་གསོའི་བྱ་གཞག་གོང་འཕེལ་དང་སློབ་ཁྲིད་ཀྱི་སྤུས་ཚད་གོང་
མཐོར་གཏོང་བའི་བྱེད་ཐབས་གསར་རྐྱང་ཞིག་རེད། དེར་བརྟེན་གནད་དོན་
གསར་པ་མི་ཉུང་བ་ཞིག་འཕྲད་སྲིད་པས་ཁྱེད་ཚོས་གཟབ་ནན་ངང་བྱ་བ་དེ་
བསྒྲུབ་དགོས་ཤིང༌། གཡག་གིས་ཆུ་འཐུང་མི་འདོད་ན། གཉའ་ནས་མནན་
ན་མི་ཕན་ཟེར་བའི་དཔེ་ལྟར་རང་མོས་ཀྱི་རྨང་གཞིའི་ཐོག་ཏུ་འཛུགས་པ་མ་
གཏོགས་ཨུ་ཚུགས་གཏན་ནས་རྒྱག་རྒྱུ་མེད་” ཅེས་གསུངས། ཨོ་རྒྱན་རྡོ་རྗེ་
ལགས་ཀྱིས་““ ང་ཚོས་རང་མོས་ངང་མིང་ཐོ་འགོད་པ་དང་དེ་རྗེས་སློབ་དཔྱོད་
672



ཁང་གིས་གྲོས་བསྡུར་བྱས་ནས་ཐག་གཅོད་བྱེད་རྒྱུ་བྱས་པ་ཡིན་” ཞེས་བཤད།
དེ་ནས་ཁོང་གཉིས་ཀྱིས་དགའ་སྤྲོའི་འཛུམ་མདངས་འཕྱུང་བཞིན་པར་གཞུང་
ལས་ཁང་ནས་དོན་ཏེ་དཔུང་པ་མཉམ་གཤིབ་ངང་མེ་ཏོག་ལྡུམ་རའི་ཕྱོགས་སུ་
གོམ་ཞེང་ཆེན་པོས་བསྐྱོད་དོ། ། །
(《བོད་ལྗོངས་རྩོམ་རིག་སྒྱུ་རྩལ་》1985ལོའི་དུས་དེབ་གཉིས་པའི་ཐོག་འཁོད།)
673



གཡང་དཔལ་དང་བཀྲ་ཤིས།
གཡང་དཔལ་ལ་མཐོ་རིམ་སློབ་འབྲིང་ཐོན་པའི་མཚན་སྙན་ཞིག་འཁྱེར་
རྒྱུ་ཡོད་ཀྱང་དུས་རྒྱུན་དུ་མོས་དཔེ་དེབ་ལག་པར་མི་འཆང་པ་དང་ཚགས་པར་
ལྟ་ཀློག་མི་བྱེད་པའི་རྐྱེན་གྱིས་དེ་སྔོན་སློབ་གྲྭའི་ནང་སྦྱངས་པའི་ཤེས་བྱ་ཡོན་
ཏན་རྣམས་ནི་འཕང་སེམས་དང་བློ་འགྱོད་སྤུ་ཙམ་མེད་པར་ཕལ་ཆེ་བ་དགེ་
རྒན་ལ་རང་འཇགས་རྩིས་སྤྲོད་ཞུས་ཟིན་ནས་རང་ལ་བདག་པ་ནི་ཏིལ་གྱི་ཆ་
ཤས་ཙམ་ལས་ལྷག་མེད། མོ་ལས་ཀར་ཞུགས་པའི་རྗེས་སུ་རྒྱུན་ལྡན་ནང་ལས་
ཙག་ཚིག་ཁོ་ནར་མགོ་འཁོར་ཏེ་གནས་པ་དང་། རེས་གཟའ་ཉི་མའི་ངལ་
གསོའི་དུས་ཚོད་དེ་ཕལ་ཆེ་བ་ནི་སྡོད་ཁང་དང་གྱོན་གོས་ལ་སོགས་པའི་གཙང་
སྦྲའི་བྱེད་སྒོ་ཤ་སྟག་དོན་གཉེར་བྱས་ཏེ་ཁྱིམ་ནང་དུ་རྡུལ་སྦག་ཕྲན་ཙམ་མེད་
པར་སྣུམ་ཞིང་གཙང་བ་བྱས་ནས་སྡོད་ཅིང༌། ལོ་མང་རིང་ཉིན་གཅིག་ལྟར་
འཚོ་བ་དེ་ལྟར་བསྐྱལ་ཐོག་དེ་ལ་སྙིང་པོ་མི་འདུག་སྙམ་པའི་བསམ་བློ་གཏན་
ནས་མེད་ཁར་དེ་བས་བློ་ཡིད་ཚིམ་པོ་བྱེད་ཀྱི་ཡོད། བྱ་སྤྱོད་དེར་གྲོང་པ་ཁྱིམ་
མཚེས་རྒན་གཞོན་ཚོས་བསྔགས་བརྗོད་བྱས་ཏེ་“ ཕྱིས་འབྱུང་བུ་མོ་འདིར་ཟླ་བོ་
བུ་སུ་འདྲ་ཞིག་བྱུང་རུང་མི་དེ་ནི་བསོད་ནམས་ཅན་ཞིག་རེད་” ཅེས་ཤོད་པ་
མོའི་རྣ་བར་ཐོས་དུས་ཡིད་ལ་དགའ་ཚོར་དེ་བས་ཆེན་པོ་སྐྱེ་བ་རེད། ་
གཡང་དཔལ་ལོ་ན་ཉེར་ལྔར་སོན་པའི་སྐབས་སུ་དགའ་ཉེས་ཚོས་གྲོས་
བྱས་ཏེ་མོ་ལ་བཟོ་གྲྭའི་ལག་རྩལ་མི་སྣ་དང་ལས་ཞོར་སྙན་ཚིག་རྩོམ་འབྲི་བ་ཡིན་
མཁན་བཀྲ་ཤིས་ངོ་སྤྲོད་བྱས། མོ་དང་བཀྲ་ཤིས་ངོ་ཤེས་ནས་དུས་ཚོད་གང་
674



ཙམ་སོང་དུས་མོས་རང་གི་སེམས་ནང་གི་སྐད་ཆ་རྣམས་ཡིག་ཐོག་ནས་བཀྲ་
ཤིས་ལ་བརྗོད་དགོས་སྙམ་སྟེ་ཉིན་ཤས་བསམ་བློ་བཏང་མཐར་ཉིན་ཞིག་གི་
མཚན་མོ་གློག་སྒྲོན་འོག་ཏུ་བསམ་པའི་ཡིག་ཆུང་བྲིས་ཤིང༌། འཕྲིན་ཡིག་དེའི་
འགོར་“ རྫ་རྩི་དང་ལྡན་པའི་སྙིང་གྲོག་བཀྲ་ཤིས་ལགས་”ཞེས་བྲིས།
བཀྲ་ཤིས་ནི་དེ་སྔོན་ཁྱིམ་གྱི་འཚོ་བ་དཀའ་ངལ་ཆེ་བའི་སྟབས་ཀྱིས་སློབ་
གྲྭར་སློབ་སྦྱོང་བྱེད་ཡུན་རིང་པོ་བྱུང་མེད་རུང་ལས་གནས་སུ་སླེབས་རྗེས་སེམས་
ཆུང་གིས་དགེ་རྒན་བསྟེན་ནས་རང་སྦྱོང་བྱས་སྟབས་ད་ཆ་རང་ཉིད་འགན་
འབབ་ལས་ཀའི་ཤེས་བྱ་མི་ཉུང་བ་ཞིག་ཁོང་དུ་ཆུད་དེ་རང་རྐྱ་འཕེར་བའི་ངང་
ལག་རྩལ་ལས་ཀ་བྱེད་ཐུབ་པ་མ་ཟད། ལས་ཞོར་དུ་སྙན་ཚིག་རྩོམ་རྒྱུར་ཧ་ཅང་
དགའ་པོ་ཡོད། ཁོང་ནི་དུས་རྒྱུན་ཟས་གོས་ལ་དང་དོད་ཆུང་ཞིང་ཤེས་བྱ་ཡོན་
ཏན་ལ་སྦྱང་བརྩོན་ཆེ་བ། མི་གཞན་ལ་འབྲེལ་འདྲིས་ཆེ་ཞིང་ལ་རྒྱ་ཟབ་པ།
གཞུང་དྲང་ཞིང་གཡོ་དང་ཁྲམ་གྱི་དྲི་མ་ཙམ་ཡང་མེད་པའི་མི་བཟང་པོ་ཞིག་
རེད། དེས་ན་བཀྲ་ཤིས་ལ་ལས་ཁུངས་ནང་དང་གྲོང་པ་ཁྱིམ་མཚེས་སོགས་ཀྱི་
ངོས་ལ་བསྟོད་ར་གཏོང་མཁན་མེད་དེ་ལྐོག་ཏུ་ངན་སྨྲས་བྱེད་མཁན་གཅིག་ཀྱང་
མེད། ཁོང་ནི་གཟུགས་སྟོབས་ཆེ་ཞིང་། ཐང་ཤ་དོད་པ། མིག་གཉིས་ནས་
ཤེས་རབ་ཀྱི་མདངས་ཕྱུར་བ་བཅས་ཤིག་ཡིན། །
རེས་གཟའ་སྤེན་པའི་ཕྱི་དྲོ་ཞིག་ལ་བཀྲ་ཤིས་དང་གཡང་དཔལ་གཉིས་
གློག་བརྙན་ལྟ་བར་འགྲོ་རྒྱུའི་ཁ་ཆད་བྱས། དེ་ཉིན་ཉི་མ་ནུབ་རིའི་རྩེ་མོར་
སླེབས་མཚམས་སུ་ཁོ་གཉིས་དགའ་སྤྲོའི་ངང་དཔུང་པ་གཤིབ་གཤིབ་ཀྱིས་གློག་
བརྙན་ཁང་དུ་བསྐྱོད། གློག་བརྙན་མ་བསྟན་གོང་དུ་བཀྲ་ཤིས་ནས་“ གཡང་
དཔལ་ལགས། ཁྱེད་ཀྱིས་དཔེ་དེབ་གང་གཟིགས་མྱོང་ངམ” ཞེས་དྲིས་པར་
མོས་སྣང་བ་མེད་པའི་ཚུལ་བཞིན་“ དེབ་གང་ཡང་བལྟ་མ་མྱོང་” ཞེས་ལན་
བཏབ། བཀྲ་ ཤིས་ཀྱི་རྣ་བར་སྐད་ཆ་དེ་གོ་བ་དང་ལམ་སེང་ “ དཔེ་དེབ་མི་
675



གཟིགས་པའི་རྐྱེན་ཅི་ཡིན་ནམ་” ཞེས་དྲིས་པར་གཡང་དཔལ་གྱིས་““ ལས་བྲེལ་
ཆེ་བས་དུས་ཚོད་མི་འདུག་་” ཅེས་བཤད་ང་་དང་དུས་མཚུངས་ལམ་སེང་སྐད་
ཆའི་ནང་དོན་བསྒྱུར་ཏེ་འཛིན་ཆས་དང་། གཙང་སྦྲ་བྱེད་སྟངས། སྦ་ལན་
བཟོ་ལྟ་འདྲ་མིན་སླ་སྟངས་ལ་སོཔ།ས་པ་ཤོད་ཅིང༌། དེ་དུས་མོའི་རྣམ་འགྱུར་སྤྲོ་
བ་ལྡན་ལ་སྨྲ་བརྗོད་བདེ་བ་ཧ་ལམ་ཚན་རིག་མཁས་ཅན་ཞིག་ལ་སྲིད་ན་དཀོན་
པའི་ནོར་བུ་ཞིག་རྙེད་དེ་དེར་འགྲེལ་བཤད་རྒྱག་པ་འི་སྐབས་དང་གཉིས་སུ་མེད་
པ་ལྟ་བུ་ཞིག་ཡིན། བཀྲ་ཤིས་ཀྱིས་དེ་དག་ངང་རིང་གིས་ཉན་རྗེས་་“ གཡང་
དཔལ་ལགས། དཔེ་དེབ་ནི་བློ་གྲོས་དང་ཤེས་རབ་ཀྱི་བང་མཛོད་ཡིན་པས་དེ་
ངེས་པར་དུ་གཟིགས་དགོས། མིའི་འཚོ་བའི་ནང་དངོས་པོའི་ལོངས་སྤྱོད་ཡོད་
དགོས་ལ་བསམ་པའི་ལོངས་སྤྱོད་ཀྱང་ཡོད་དགོས་ཀྱི་རེད།” ཅེས་ཤིན་ཏུ་ནན་
པོའི་ངང་བཤད། མོའི་རྣ་བར་ཚིག་དེ་དག་གོ་བ་དང་བགད་མོ་ཤོར་ཏེ་“ ངས་
དཔེ་དེབ་ལྟ་བར་ངོ་རྒོལ་བྱེད་ཀྱི་མེད། ཡིན་ནའང་འཚོ་བའི་ནང་དཔེ་དེབ་མ་
བལྟས་ནའང་གང་སར་ཆ་རྐྱེན་ཡག་པོ་ཡོད་མཁན་ཧ་ཅང་མང་པོ་རེད། ངའི་
པ་ལགས་ཀྱིས་ཡི་གེ་ཀ་བོང་བུའི་མགོ་ཙམ་གཅིག་ངོ་ཤེས་ཀྱི་མ་རེད། འོན་ཀྱང་
ཁོང་གིས་འགོ་ཁྲིད་བྱས་ཏེ་གླ་ཕོགས་ནི་དཔེ་དེབ་ལྟ་མཁན་མཁས་པ་ཚོ་དང་
འདྲ་བ་ཡོད། གཅེན་པོ་ཡང་སློབ་གྲྭར་ལོ་བཞི་ལས་འགྲོ་མྱོང་མེད་རུང་ད་ཆ་གླ་
ཆ་རིམ་པ་དྲུག་པའི་བཟོ་པ་ཞིག་བྱས་ཏེ་སློབ་གྲྭ་ཆེན་མོ་ཐོན་པའི་སློབ་ཕྲུག་མིག་
བཞི་ལྡན་དེ་ཚོ་ལས་མཐོ་གི་རེད།”ཅེས་བཤད།
བཀྲ་ཤིས་ཀྱིས་“ ཁྱེད་ཀྱིས་མིག་སྔའི་ལོངས་སྤྱོད་ཁོ་ནར་གཙིགས་ཆེན་
དེ་འདྲ་བྱེད་པ་དེ་ཅུང་ཐལ་དྲགས་པ་མིན་ནམ”ཞེས་བཤད་པར་མོས་“ དེ་མ་
འགྲིག་པ་ག་རེ་ཡོད་དམ། མི་གཅིག་ལ་ཆ་བཞག་ན་ཟས་གོས་མེད་པར་སྡོད་
ཐབས་ཨེ་ཡོད་” ཅེས་བཤད་པ་དང་བཀྲ་ཤིས་ལ་ལྟ་ཙམ་བྱས། བཀྲ་ཤིས་ནི་རེ་
ཞིག་ལན་རྒྱག་ཐབས་བྲལ། ཡུད་ཙམ་སོང་རྗེས་ཁོང་གིས་“ ད་ཆ་དུས་རབས་
676



མི་འདྲ་བས་ང་ཚོས་མིག་རྒྱང་རིང་ཙམ་བལྟ་དགོས། ཉིན་གང་ཐབ་རང་ལ་
སྐོར་བ་རྒྱག་ཅིང་། སྣ་ཁུང་མདུན་གྱི་ཁེ་ཕན་ཁོ་ན་སྲུང་བསྡད་ན་ག་ལ་འགྲིག
བོད་ཀྱི་སྔ་རབས་ཀྱི་མཁས་པ་ཆེན་པོ་ ས་སྐྱ་པཎྜི་ཏས་ ་ ཕན་དང་མི་ཕན་མི་
དཔྱོད་ཅིང་། །བློ་དང་ཐོས་ང་མི་ སྒྲུབ་པར། །ལྟོ་འགྲངས་འབའ་ཞིག་དོན་
གཉེར་བ། །སྤུ་མེད་པ་ཡི་ཕག་པ་ཡིན། །” ཞེས་གསུངས་མྱོང་བ་དེའི་ཐོག་
ནས་ཀྱང་མི་ཡིས་དངོས་པོའི་ལོངས་སྤྱོད་ཀྱི་བཟའ་བཏུང་ཁོ་ནར་ཡིད་ཚིམ་མི་
བྱེད་པར་བསམ་བློའི་དཔལ་ཡོན་གྱི་ལོངས་སྤྱོད་ཕུན་སུམ་ཚོགས་པོ་ཞིག་ཡོད་པ་
བྱ་དགོས་པའི་དོན་བསྟན་པ་རེད།” ཅེས་བཤད། གཡང་དཔལ་གྱིས་ས་སྐྱ་
པཎྜི་ཏ་ཞེས་པ་དེ་ཅི་ཡིན་འདི་ཡིན་མི་རྟོགས་རུང་བག་ཚ་བའི་ཚུལ་བཞིན་དུ་ཅི་
ཡང་མི་སྨྲ་བར་བསྡད། བཀྲ་ཤིས་ཀྱིས་མུ་མཐུད་དེ་་་ ཤེས་ཡོན་རིན་ཆེན་ཀུན་
གྱི་སྙིང་པོ་དེ། །ཞར་དང་ཞོར་ལ་བརྩོན་པས་མ་གཉེར་ན། །རྣམ་གཡེང་རྒྱུན་
མའི་ཕྱོགས་ སུ་ ཤོར་ གྱུར་ ཚེ། །མི་ འདོད་ བླུན་རྨོངས་ རང་ གིས་ ཉོས་ དང་
མཚུངས། །” ཞེས་བཤད་པའི་ཚིག་དེ་དག་གཡང་དཔལ་གྱི་རྣ་བར་བོང་རྣ་
གསེར་བླུགས་ཀྱི་དཔེ་བཞིན་གོ་དོན་ཅི་ཡང་རྟོགས་མེད་རུང་བཀྲ་ཤིས་ཀྱི་བརྩེ་
དུང་ཟོལ་མེད་མཚོན་པའི་སྐད་གདངས་དང་རྣམ་འགྱུར་སོགས་མཐོང་སྐབས་
རེ་ཞིག་དབུགས་ཁ་ཡང་དམ་དུ་སོང་སྟེ་རྔུབས་གཏོང་དཀའ་བའི་སྣང་བ་འཆར་
ནས་མགོ་བོ་སྒུར་ཏེ་གནས། དེ་ནས་གློག་བརྙན་དངོས་སུ་འགོ་ཚུགས་ཏེ་ཁོ་
གཉིས་གཏམ་གླེང་མཚམས་བཞག་ནས་གློག་བརྙན་བལྟས། གློག་བརྙན་གྲོལ་
བ་དང་བཀྲ་ཤིས་ཀྱིས་གཡང་དཔལ་ཁྱིམ་གྱི་སྒོ་འགྲམ་དུ་བསྐྱལ། ཁ་བྲལ་ཁར་
བརྩེ་སེམས་མཚོན་པའི་ཡིག་ཆུང་ཞིག་གཡང་དཔལ་གྱི་ལག་ཏུ་སྤྲད།
གཡང་དཔལ་ནི་ངང་པའི་རྒྱལ་པོ་པ་ད་མཚོར་འཇུག་པའི་སྤྲོ་བ་ལྡན་པའི་
ངང་འདས་མ་ཐག་པའི་དུས་ལ་བསམ་བཞིན་དོ་ནུབ་ཀྱི་དུས་ཚོད་ནི་རང་ཉིད་
ཀྱི་འཚོ་བ་ཧྲིལ་པོའི་ནང་སྐྱིད་སྣང་ཆེས་ཆེར་ལྡན་པ་ཞིག་ཡིན་ཨང་སྙམ་པའི་
677



ལྟར།
ཚོར་བ་བྱུང་བ་དང་བཀྲ་ཤིས་ཀྱིས་སྤྲད་པའི་ཡི་གེ་དེ་ག་ལེར་ཁ་ཕྱེ་སྟེ་བལྟས་པ་
ན་ཡི་ གེའི་ནང་འདི་ལྟར་འཁོད་པར། གཡང་དཔལ་ལགས་ཀྱི་སྙན་དབང་
མཆོག་ཏུ་ཕྲན་བཀྲ་ཤིས་ནས་གསོལ་དོན། །
རྨད་བྱུང་མཚར་སྡུག་རྫོགས་པ་བཞིན་རས་ཀྱི་མེ་ཏོག །ཀུན་ནས་རྣམ་
པར་རྒྱས་པའི་ཚེམས་ཕྲེང་གི་གེ་སར། ། འཛུམ་པའི་ཡིད་དབང་འཕྲོག་བྱེད་
སྤྱན་ཟུང་གི་བུང་བ། །མ་གཡེང་བདག་ལ་གསོན་མཛོད་ཆུ་སྐྱེས་ཀྱི་ལྷ་མོ། །སྔོ་
བསངས་ས་ལ་ལྷུང་འདྲའི་མཚོ་ཆེན་གྱི་ཁྲི་ཤོར། །དགུན་གྱི་གྲང་ངད་ལྡང་ཚེ་
འགྱུར་མེད་ཀྱིས་མཆིས་ན། །མཚོ་ནང་དཔལ་ལ་རོལ་བའི་ལྟོ་དཀར་གྱི་ཉ་
ཆུང་། །བསླུ་ད་ལྕགས་ཀྱུ་ཡོང་ན་འགྱུར་བ་ནི་མི་འདུག །ས་འཛིན་དབང་
པོའི་མཛེས་རྒྱན་གངས་དཀར་གྱི་ཏི་སི། །ཁྲི་གདུགས་ཉི་མའི་འོད་ལ་ཞུམ་མེད་
ཀྱིས་གནས་ན། །གཡུ་རལ་རབ་ཏུ་རྒྱས་པའི་སེང་གེ་ཡི་འགྱིང་ཉམས། །དགྲ་
ངན་བུ་ཡུག་འཚུབ་ཀྱང་འགྱུར་ས་ནི་མ་རེད། །བདག་གིས་སྙིང་ནས་ཕྱུང་བའི་
ཚིག་བརྗོད་ཀྱི་ཕྲེང་བར། ། ཟོལ་སྦྱོར་ གྱ་གྱུའི་དྲི་མས་སྦག་ གསང་ནི་མེད་
པར། །བརྩེ་དུང་སྙན་དུ་གསོལ་བའི་གླེང་གཏམ་གྱི་སྙིང་པོ། །མཛའ་མོའི་
ཐུགས་ལ་བབས་མིན་དགོངས་བཞེས་ནི་གནང་རོགས། །ཞེས་འཁོད་ཡོད་
པའི་ནང་དོན་དེ་རྣམས་མོས་དཔྱིས་ཕྱིན་པ་ཞིག་ཤེས་རྟོགས་བྱུང་མེད་རུང་བཀྲ་
ཤིས་ཀྱི་ལྷག་བསམ་མཚོན་པའི་སྙིང་གཏམ་ལྷུག་པོར་བརྗོད་ཡོད་པའི་སྣང་བ་ནི་
གློག་བརྙན་ལྟ་སྐབས་ཁོང་གི་རྣམ་འགྱུར་ཐོག་ནས་ཀྱང་ཧ་ལམ་རྟོགས་ཐུབ་
སྟབས་མཚན་གང་རིང་མོ་ནི་ སྐྱིད་སྣང་གི་རོ་ཡང་ནས་ཡང་དུ་མྱོང་བཞིན་
མནལ་ལམ་དུ་མ་ཕྱིན་པ་རེད། གལ་སྲིད་མོའི་དེ་སྔོན་གྱི་འཚོ་བ་དེ་འཇམ་ཞིང་
ལྷིང་པོར་གནས་པའི་རྫིང་བུ་ཞིག་ཡིན་པར་ཆ་མཚོན་ན་བཀྲ་ཤིས་ཀྱི་མཛའ་
གཅུགས་སྙིང་གཏམ་དེ་རྣམས་རི་གཟར་གྱི་རྦབ་རྡོ་ཆུ་ནང་དུ་ལྷུང་སྟེ་རླབས་
ཕྲེང་ཐོལ་ཐོལ་ཏུ་འཕྱུར་བ་ལྟ་བུ་ཞིག་ཏུ་གྱུར་པ་རེད། མོ་ལ་རང་གི་འཚོ་བའི་
678



ཕྱི་རོལ་དུ་ལྟ་ན་སྡུག་པའི་དཔྱིད་ཀྱི་དཔལ་ཡོན་རབ་ཏུ་རྒྱས་ཤིང་འདབ་ཆགས་
སྣ་ཚོགས་ཀྱིས་གྲེ་འགྱུར་དབྱངས་སྙན་སྒྲོགས་པ་དང་མེ་ཏོག་གི་དྲི་ཞིམ་འཐུལ་
བའི་འཇིག་རྟེན་གསར་པ་ཞིག་རྙེད་པ་ལྟར་གྱི་སྤྲོ་སྣང་ཆེན་པོ་བྱུང༌། ཞོགས་པ་
སྐྱ་རེངས་ཀྱི་ཕོ་ཉ་དབང་ཕྱོགས་ཀྱི་ཁམས་ཡངས་པོར་སླེབས་པའི་དུས་སུ་མོ་
གཞི་ནས་གཉིད་དུ་ཡུར་ཞིང༌། རྨི་ལམ་དུ་ད་གིན་གློག་བརྙན་ནང་གི་བུ་དེ་
བཀྲ་ཤིས་ཆགས་པ་དང་། བུ་མོ་དེ་རང་ཉིད་ཆགས་ཏེ་ཁོ་གཉིས་གླིང་ཁའི་ནང་
དུ་རྩེད་འཇོར་ཅི་གར་རོལ་ཞིང་ཕན་ཚུན་སྙིང་གཏམ་གླེང་བའི་རྨི་ལམ་སྐྱིད་པོ་
ཞིག་རྨིས། གཉིད་སད་དུས་ཉི་མའི་འོད་མདངས་སེ་ལྷང་ངེར་སྒེའུ་ཁུང་ནང་
ནས་འཕྲོས་ཡོང་ཞིང་མོ་ནི་མིག་ཟུང་ཅི་རེར་ལྟ་བ་ལས་མིག་འབྲས་འགུལ་ཙམ་
ཡང་མ་བྱས་པར་རྨི་ལམ་གྱི་དབྱིངས་སུ་ཚུད་དེ་ཁ་ནས་“ དེ་འདྲའི་སྐྱིད་པ་ལ་
ཨང་དེ་འདྲའི་སྐྱིད་པ་ལ་ཨང་”ཞེས་ཆིག་ལབ་ཡང་ཡང་བརྒྱབ་པ་རེད།
རེས་གཟའ་ཉི་མའི་ངལ་གསོའི་དུས་ཤིག་ལ་གཡང་དཔལ་དང་བཀྲ་ཤིས་
མི་དམངས་སྤྱི་གླིང་ཁང་དུ་སྤྲོ་སེང་དུ་བསྐྱོད། ཁོ་གཉིས་ཕན་ཚུན་སྙིང་གཏམ་
གླེང་བ་དང་ལྕང་མའི་གསེབ་ཏུ་གབ་རེས་དང་འདེད་རེས་བྱས་ཏེ་རྩེད་འཇོར་ཅི་
གར་རོལ། གླིང་ཁའི་ནང་དུས་སྟོན་དབྱར་གྱི་དཔལ་ཡོན་རབ་ཏུ་རྒྱས་ཤིང་མེ་
ཏོག་སྣ་ཚོགས་ཞལ་འཛུམ་བྱེད་བཞིན་དྲི་ཞིམ་འཐུལ་བ་དང་བྱ་བྱིའུ་སོགས་ཀྱིས་
ཁོ་གཉིས་ལ་བསུ་བ་བྱེད་པ་ལྟར་སྐད་སྙན་ལྷང་ལྷང་སྒྲོག་གི་ཡོད། དེའི་སྐབས་
སུ་བཀྲ་ཤིས་ཀྱི་ཡིད་ལ་རང་བཞིན་དུ་སྙན་ཚིག་ཅིག་དྲན་ཏེ། “ ངོ་མཚར་
དཔྱིད་ཀྱི་རྒྱལ་མོའི་མགྲིན་སྙན་གླུ། །འཁྲོལ་བས་བསུས་པའི་དུས་སྟོན་དབྱར་
གྱི་དཔལ། །སྔོ་བསངས་སྤྲིན་གསར་… ” ཞེས་ངག་ནས་འདོན་བཞིན་
གད་མོ་ཤོར། མོས་ནང་དོན་ཅི་ཡིན་མ་རྟོགས་པར་ཁོང་གིས་ང་ལ་ངན་སྨྲས་
སམ་ཡང་ན་བསྔགས་བརྗོད་ག་རེ་བྱེད་ཀྱི་ཡོད་དམ་སྙམ་ནས་རང་བཞིན་དུ་ཐེ་
ཚོམ་གྱི་རྣམ་འགྱུར་ཐོན་པ་དང་བཅས་“ བཀྲ་ཤིས་ལགས། ཁྱེད་རང་གད་མོ་
679



ཤོར་དོན་ཅི་ཡིན་” ཞེས་དྲིས་པར་བཀྲ་ཤིས་ཀྱིས་མོས་གོ་ནོར་ཐེབས་སོང་སྙམ་
སྟེ་ལམ་སེང་“ ངས་ཁྱེད་ལ་གད་མོ་དགོད་ཀྱི་མེད། ད་ལྟ་ངས་འདོན་ཡས་དེ་ནི་
བོད་ཀྱི་སྐད་གྲགས་ལྡན་ང་འི་《 གཞོན་ནུ་ཟླ་མེད་ཀྱི་གཏམ་རྒྱུད་》ཅེས་པའི་
དཔེ་དེབ་དེའི་ནང་གི་སྙན་ཚིག་དུམ་བུ་ཞིག་རེད། དཔེ་དེབ་དེའི་ནང་དུ་བྲིས་
པའི་ཡིད་འོང་མ་ལ་ཡབ་ཡུམ་གཉིས་ཀྱི་མིག་གི་འབྲས་བུ་དང་ཁོག་ནང་གི་སྙིང་
ལྟར་གཅེས་ པར་ འཛིན་ཞིང་། ཡིད་འོང་མའི་མཛངས་མའི་ཡོན་ ཏན་ གྱི་
མཚན་སྙན་རྒྱལ་ཁབ་མང་པོར་འབྲུག་གི་སྐད་ལྟར་གྲགས་པའི་རྐྱེན་གྱིས་པད་
མའི་མཚོ་ལ་ངང་པ་འདུ་བ་ལྟར་རྒྱལ་ ཁག་མང་པོའི་རྒྱལ་སྲས་ཀྱིས་བཀོད་
ལེགས་འོད་སྣང་ལ་ཡིད་འོང་མ་བག་མར་སློང་བའི་ཕོ་ཉ་བཏང་། ཡབ་ཡུམ་
གཉིས་ཀྱི་ཡིད་འོང་མར་རི་དྭགས་རྨས་མ་ཞིག་ལྟར་བག་ཟོན་ཆེན་པོ་བྱེད་
དགོས་པའི་མངགས་བྱ་ཡང་ཡང་བྱས། དེའི་སྐབས་སུ་ཡིད་འོང་མའི་ཡིད་ཀྱི་
བརྟེན་ས་ གཅིག་པུ་རྒྱལ་སྲས་ གཞོན་ནུ་ཟླ་མེད་ཀྱིས་བློན་སྲིད་པ་གཞོན་ནུ་
མངགས་ཤིང་། སྲིད་ང་་གཞོན་ནུས་ཟླ་མེད་ལ་བརྫུས་ཏེ་ཡིད་འོང་མར་མེ་ཏོག་
ལྡུམ་རའི་ནང་འཕྲད་རྒྱུའི་ཡིག་ཆུང་ཞིག་ཆུ་ལེན་བུ་མོ་བརྒྱུད་དེ་བསྐུར་བ་དེ་
ཡིད་འོང་མའི་ལག་ཏུ་འབྱོར་ཏེ་དགའ་བ་བརྗོད་ཐབས་མེད་པ་ཞིག་སྐྱེད་རུང་
ཡབ་ཡུམ་བཀའ་བཙན་པའི་སྟབས་ཀྱིས་རང་མཚམས་ཀྱིས་ཕྱི་རུ་འགྲོ་མ་ཕོད།
ཡིད་འོང་མས་སྐྱེད་མོས་ཚལ་དུ་ཟླ་མེད་མཇལ་བའི་ཆེད་དུ་ཡབ་ཡུམ་ལ་དབྱར་
དཔལ་རབ་ཏུ་རྒྱས་པའི་སྐབས་སུ་འཁོལ་མོ་དང་བཅས་སྐྱེད་མོས་ཚལ་དུ་ལྗོངས་
བར་གནང་བ་སྩོལ་ཞེས་ཞུ་བའི་སྐབས་ཚིགས་བཅད་འདི་སྐད་སྨྲས། “ ངོ་
མཚར་དཔྱིད་ཀྱི་རྒྱལ་མོའི་མགྲིན་སྙན་གླུ། །འཁྲོལ་བས་བསུས་པའི་དུས་སྟོན་
དབྱར་གྱི་དཔལ། །སྔོ་བསངས་སྤྲིན་གསར་མཁའ་ལ་ལང་ལོང་དུ་། །གཡོ་
བའི་འགྲན་པའི་ཚུལ་གྱིས་ནོར་འཛིན་ཁྱོན། །སྔོ་ལྗང་ནེའུ་གསིང་རབ་ཏུ་རྒྱས་
པའི་གཞིར། །མེ་ཏོག་སྡོང་བུས་མགོ་ལྕོག་རྣམ་པར་ལྡེམ། །ཡིད་ནི་མྱ་ངན་མེ་
680



ཡིས་གདུང་རྣམས་ལ། །བདུད་བརྩིའི་བསིལ་བ་སྦྱིན་པའི་དགེ་མཚན་ཅན། །
སྐྱེད་ཚལ་སྣ་ཚོགས་ལྗོན་ཤིང་ཕྲེང་བར་ལྡན། །ཡལ་ག་འདབས་སྟོང་གྲོལ་བའི་
རྩེར་གནས་པ། །འདབ་ཆགས་སྙན་པའི་གླུ་སྒྲ་ཡིད་དབང་ནི། །འགུག་བྱེད་
ངོ་མཚར་རྒྱ་ཆེ་དེ་དབུས་ན། །ཡན་ལག་བརྒྱད་ལྡན་ཁྲུས་རྫིང་དབུ་བ་ཡི། །
འཛམ་དཀར་དགོད་ཅིང་དབང་སྔོན་ཞུན་མའི་ཁམས། །ལས་གྲབ་ཚ་བས་སྨྱོ་
རྣམས་བསིལ་སྦྱིན་གྱི། ། དཔྱིད་འཇོ་དེར་ནི་ཁྲུས་སོགས་རྩེད་འཇོ་ལ། །རོལ་
ཕྱིར་དེ་རིང་ལྗོངས་རྒྱུའི་གནང་བ་སྩོལ། །” ཞེས་ཡིད་འོང་མས་འདི་སྐད་སྨྲས་
རྗེས་ཡབ་ཡུམ་གྱི་དགོངས་པ་འཁྲོལ་ནས་སྐྱེད་མོས་ཚལ་དུ་གཞོན་ནུ་ཟླ་མེད་
འཕྲད་པར་ཕེབས་པའི་སྐབས་སྤྲོ་བ་དཔག་ཏུ་མེད་པ་བྱུང་བ་དེ་ཕལ་ཆེར་དེ་
རིང་ང་གཉིས་མཉམ་དུ་གླིང་ཁའི་ནང་ཡོང་བའི་དགའ་བ་འདི་དང་འདྲ་པོ་ཡོད་
ཀྱི་རེད་སྙམ་གྱི་འདུག་” ཅེས་བཤད། གཡང་དཔལ་ནི་ལྗང་བུ་ཐན་པས་བཅོམ་
ཞིང་རླུང་གིས་འཁྱེར་ལ་ཉེ་བར་སྦྲང་ཆར་ཟིམ་བུས་གསོས་ཏེ་སླར་ཡང་དཔལ་
རྒྱས་པ་ལྟ་བུ་བྱུང་ཞིང་། མོའི་དགའ་བ་རྒྱ་ཆེན་ཐོབ་པའི་བཞིན་གྱི་འཛུམ་ཟེར་
ཤིན་ཏུ་གསལ་བ་ནི་འཆར་ཁའི་ཉི་གཞོན་རབ་ཏུ་མཛེས་པ་ཤར་གྱི་ཕྱོགས་ནས་
སྣང་བར་གྱུར་བ་དེ་དང་འགྲན་པ་བཞིན་དུ་གྱུར་ཏོ། །བཀྲ་ཤིས་ཀྱང་རང་བྱུང་
ཁམས་ཀྱི་མི་རྣམས་ལ་འབྱིན་པའི་དགའ་སྐྱིད་འཛད་མཐའ་མེད་པ་དེར་ལོངས་
སྤྱོད་ཡིད་ཚིམས་པར་བྱས་ཏེ་མེ་ ཏོག་ལྡམ་རའི་རྐང་དྲུག་བུང་བ་རྣམས་སྦྲང
རྩིའི་བཅུད་ལ་མྱོས་པའི་རྣམ་པར་སེམས་གཡེང་སྟེ་ཁ་ནས་དབང་མེད་དུ་“ ནེའུ་
གསིང་གཡུ་ཡི་མཎྜལ་ཕྱིས་འདྲ་སྔོ། །མེ་ཏོག་ཕྲེང་མཛེས་སྐར་ཚོགས་བཞིན་དུ་
བཀྲ། །བུང་བའི་མགྲིན་སྒྲ་རྒྱུད་མངས་ལྟར་སྙན་པའི། ། དུས་སྟོན་དབྱར་གྱི་
དཔལ་དེ་ལྷག་པར་མཛེས། །” ཞེས་བསྔགས་བརྗོད་བྱས། གཡང་དཔལ་ནི་
བྱིས་པ་ཉུང་མའི་དཀྱིལ་དུ་སླེབས་པའི་དཔེ་བཞིན་ཡིད་དུ་ཤོད་མི་ཐུབ་པའི་སྐྱིད་
སྣང་ཆེན་པོ་བྱུང་ཞིང་། འཛུམ་པའི་འདབ་སྟོང་ལྷུག་པར་གྲོལ་ཏེ་ཅུང་དམར་
681



མདངས་རྒྱས་པའི་ངང་དུ་བཀྲ་ཤིས་ལ་“ ང་གཉིས་མགྱོགས་ཙམ་གཉེན་སྒྲིག་
བྱེད་དོ། ” ཞེས་སེམས་ཐག་ཆོད་པོས་བཤད། དེའི་སྐབས་སུ་འདབ་ཆགས་
འཕུར་ལྡན་རྣམས་ནི་ཚང་ཚིང་ནགས་ཀྱི་ཕྱོགས་སུ་འཕུར་འགྲོ་བ་དང་ལྷུག་པོར་
གྲོལ་བའི་མེ་ཏོག་གི་འདབ་མ་ཡང་ཁ་ཟུམ། འོད་ཟེར་སྟོང་ལྡན་གྱི་ཉི་མ་ནུབ་
རིའི་རྒྱབ་ཏུ་ཡིབ་ཅིང་། མུན་པའི་ཡོལ་བས་ས་གཞི་ཡོངས་སུ་འགེབས་འགྲོ་
བའི་དུས་དེ་ན་ཁོ་ གཉིས་ཕན་ཚུན་དམ་པོར་འཁྱུད་ཅིང་། བིམ་པའི་མཆུ་
འདབ་སྦྱར་ཐོག་གཅིག་སེམས་གཅིག་ལ་ཆགས་ཏེ་འབྲལ་མི་ཕོད་པ་ལྟར་ཡོད་པ་
དང་སྨིན་མའི་གཞུ་མོ་བཀང་པའི་སྟེང་གི་ཟུར་མིག་ཁུ་བ་ལྡན་པའི་མདའ་མོ་དེ་
མཛའ་བོའི་ངོ་གདོང་གི་འབེན་ལ་ཡང་ཡང་འཕེན་བཞིན་པར་གླིང་ཁ་ནས་བྱེས་
ཏེ། རང་རང་གི་ཁྱིམ་དུ་བཞུད་དོ། །
དེ་ནས་དུས་ཡུན་རིང་པོ་མ་སོང་བར་ཁོ་གཉིས་གཉེན་སྒྲིག་བྱས་པ་རེད།
གཉེན་སྒྲིག་རྟེན་འབྲེལ་ གྱི་མཛད་སྒོའི་ ཐོག་ བཀྲ་ ཤིས་དང་གཡང་དཔལ་ གྱི་
དགའ་ཉེ་སྤུན་གསུམ་འཛོམས་ནས་ཇ་ཆང་གི་འདོད་རྒུར་ལོངས་སྤྱོད་བྱས།
དེ་ཉིན་གཡང་དཔལ་སློབ་ཆུང་དུ་སློབ་སྦྱོང་བྱེད་པའི་སྐབས་ཀྱི་སློབ་གྲོགས་ཚེ་
དབྱངས་ཀྱང་གཉེན་སྒྲིག་མཛད་སྒོར་འབྱོར་ཏེ་ཁོ་གཉིས་ལ་བཀྲ་ ཤིས་རྟེན་
འབྲེལ་ཞུས། གཡང་དཔལ་དང་ཚེ་དབྱངས་སློབ་ཆུང་ལོ་རིམ་བཞི་པ་ནས་ཁ་
བྲལ་ཏེ་དེ་རིང་འཕྲད་པ་དང་པོ་ཡིན་པས་གཉིས་ཀ་དགའ་ཚོར་ཆེན་པོ་བྱུང༌།
གཡང་དཔལ་གྱིས་ཚེ་དབྱངས་ལ་ཇ་ཆང་གི་སྣེ་ལེན་གཟབ་རྒྱས་ཞུས་རྗེས་ཁ་
བྲལ་བའི་རྗེས་རང་རང་གི་འཚོ་བའི་སྐོར་གླེང་མོ་བྱས་ཤིང་། ཚེ་དབྱངས་ཀྱིས་
གཡང་དཔལ་ལ་“ ང་སློབ་གྲྭ་ནས་དོན་རྗེས་ཐག་རིང་ལ་ལས་ཀ་བྱེད་པར་ཕྱིན་
པ་ཡིན། ལས་ཀའི་ནང་དུ་ཞུགས་ནས་ལོ་ཤས་སོང་བ་དང་ལས་ཁུངས་དེ་གའི་
བཟོ་པ་ཞིག་དང་ཆང་ས་བརྒྱབ་པ་ཡིན། ཆང་ས་བརྒྱབ་སྟེ་དུས་ཡུན་རིང་པོ་མ་
སོང་བར་ང་གཉིས་འཆམ་མཐུན་མ་བྱུང་བའི་རྐྱེན་གྱིས་རྟག་ཏུ་ཁྱིམ་ནང་ཁ་
682



རྩོད་ཤོར་བ་དང་སྐབས་རེ་ཁོས་ང་ལ་ཉེས་རྡུང་གཏོང་གི་འདུག་” ཅེས་ཤོད་
མཚམས་དེར་སླེབས་དུས་མིག་གཉིས་ལ་མཆི་ཞག་འཁོར་ནས་མགྲིན་པ་ཡང་
བརྣངས་པར་གྱུར། གཡང་དཔལ་གྱིས་མོ་མུ་མཐུད་ཤོད་མ་བཅུག་པར་“ སྔོན་
ལ་ཆང་ཐུངས་དང༌། སེམས་པ་སྐྱོ་མི་དགོས།” ཞེས་སེམས་གསོ་བྱས། ཚེ་
དབྱངས་ཀྱིས་མིག་ཆུ་ཁོག་ནང་དུ་བཏང་ནས་གད་མོ་དགོད་བཞིན་“ སེམས་པ་
སྐྱོ་ནས་དངོས་གནས་ཆོ་མི་འདུག མི་ཚེ་ཞི་མིའི་ཨ་སྟོང་ལ་རང་གིས་སྐྱིད་པོ་མ་
བྱས་ན་སྡུག་པོ་མིས་བཏང་ཡོང་། གཞེས་ནིང་ལོ་ང་ལྷ་སར་ལས་བསྒྱུར་བྱས་པ་
ཡིན། དེ་ནས་བཟུང་ངས་ཞར་དང་ཞོར་ལ་སྐྱིད་པོ་གང་ཡོང་ཡོང་བྱེད་ཀྱི་ཡོད།
ང་ཚོ་ཆང་འཐུང་གྲོགས་མོ་ཁ་ ཤས་ཡོད་པས་རྟག་ཏུ་གཟའ་ཉི་མར་རེས་མོས་
ཆང་འཐུང་རྒྱག་གི་ཡོད། རྗེས་སུ་ཁྱེད་རང་ཡང་ང་ཚོའི་སར་འཁྱམས་ཤོག་”
ཅེས་བཤད་པར་གཡང་དཔལ་གྱིས་“ ཡོང་གི་ཡིན། སྔོན་ལ་རང་ཆང་དེ་ཞབས་
དག་རྒྱོབས་དང་” ཞེས་བཤད་དེ་ཆང་ཕོར་ཚེ་དབྱངས་ཀྱི་ལག་ཏུ་སྤྲད། ཚེ་
དབྱངས་ཀྱིས་ཆང་འཐུང་ རྗེས་ ཡར་ ལངས་ནས་ ཞབས་ བྲོ་རྒྱག་ རྩིས་ བྱས།
གཡང་དཔལ་གྱིས་ཚེ་དབྱངས་ཀྱི་རྒྱབ་ལ་མིག་རེ་རེར་ལྟ་བ་ལས་ཁ་ནས་སྐད་ཆ་
གང་ཡང་མ་ཐོན།
དེ་ནས་དུས་ཚོད་ཟླ་ཤས་སོང་བའི་རིང་ཚེ་དབྱངས་གཡང་དཔལ་སར་
ཡང་ཡང་ཡོང་བ་དང་བཀྲ་ཤིས་དང་གཡང་དཔལ་གྱིས་མོ་ལ་སྣེ་ལེན་གང་ཟབ་
བྱས་ཤིང༌། སྐབས་འགར་མོའི་དཀའ་ངལ་སེལ་ཆེད་ལག་དངུལ་ཡང་གཡར་གྱི་
ཡོད། ཚེ་དབྱངས་དང་གཡང་དཔལ་མཉམ་དུ་འཛོམས་པ་དང་གྱོན་གོས་ཀྱི་
བཟོ་ལྟ་དང་ཚོས་གཞི་ཡག་ཉེས་གླེང་བའམ་ཡང་ན་ཁྱིམ་གྱི་འཛིན་ཆས་སྐོར་
གླེང་བ། ཡང་ན་ཁང་གསོལ་དང༌། ཆང་ས། ལོ་མཆོད་སོགས་ལ་སྐྱིད་པོ་བྱུང་
ཚུལ་གླེང་གི་ཡོད། སྐབས་འགར་གཡང་དཔལ་གློག་བརྙན་ལྟ་བར་ཁྲིད་པ་
དང༌། ཉེ་ཆར་ཡང་ཚེ་དབྱངས་ཀྱིས་གཡང་དཔལ་གྲོགས་མོ་ཞིག་གི་ཆང་སར་
683



ཁྲིད་ནས་ཆང་འཐུང་བ་དང་ཞབས་བྲོ་བརྒྱབ་སྟེ་མཚན་མོ་ཆུ་ཚོད་གཉིས་པ་བར་
ཁྱིམ་དུ་ལོག་མཁན་མེད། བཀྲ་ཤིས་ཀྱིས་གཡང་དང་ལ་ལ་དེའི་དོན་དུ་ཁ་ཏ་
བསླབ་བྱ་མང་པོ་བྱས་རུང་གཡང་དཔལ་གྱིས་ཉན་འཇོག་རྩ་བ་ནས་མ་བྱས་
པར་ཚེ་དབྱངས་དང་འགྲོགས་ཏེ་ཕྱི་རུ་འཁྱམས་རྒྱུ་ཁོ་ན་ལས་ནང་ལ་སེམས་པ་
ཆགས་ཀྱི་མེད་པ་རེད། དེ་ལྟར་ཡུན་རིང་མ་སོང་བར་གཡང་དཔལ་ནི་ཆང་ས་
དང་བང་སེལ། ཁང་གསོལ། ལོ་མཆོད་ལ་སོགས་པའི་འདུ་འཛོམས་བྱེད་སའི་
མགྲོན་པོ་འཁྲུག་པོ་ཞིག་ཏུ་གྱུར་བ་མ་ཟད། ཚེ་དབྱངས་ཀྱི་གྲིབ་མ་ཇི་བཞིན་
བྲལ་མེད་མཉམ་དུ་འཁྱམས་ནས་དུས་འདས། གཡང་དཔལ་གྱིས་“ སྤྲོ་སྐྱིད་”་
ཁོ་ནར་རོལ་བའི་འཚོ་བ་སྐྱེལ་བ་ནས་བཟུང་བཀྲ་ཤིས་ཀྱང་རང་གནས་སུ་དཔེ་
དེབ་ལྟ་བ་དང་སྙན་རྩོམ་འབྲི་བའི་བྱ་བ་མི་དོར་ཀ་མེད་དུ་གྱུར་ནས་ཕྱི་རུ་གང་
སར་གཡང་དཔལ་ཡང་ཡང་བསུ་བར་འགྲོ་དགོས་ཀྱི་ཡོད། ཉེ་ཆར་ཚེ་དབྱངས་
ཀྱི་གྲོགས་མོ་ཞིག་གི་ཁང་གསོལ་རྟེན་འབྲེལ་ལ་གཡང་དཔལ་ཕྱིན་ཏེ་མཚན་མོ་
ཕྱི་པོ་བར་ཁྱིམ་ དུ་ལོག་མི་ཡོང་བས་བཀྲ་ ཤིས་སེམས་པས་མི་བཟོད་པར་མོ་
འཚོལ་བར་སོང་རུང་རྙེད་རྒྱུ་ལྟ་ཞོག ཉིན་གསུམ་པའི་མཚན་དུས་ཀྱི་ཆུ་ཚོད་
གསུམ་པའི་གཡས་གཡོན་དུ་ཕོ་གཞོན་འགའ་གཡས་སྐྱོར་གཡོན་བསྐྱོར་བྱས་ཏེ་
གཡང་དཔལ་ཁྱིམ་གྱི་སྒོ་འགྲམ་དུ་བསྐྱལ། བཀྲ་ཤིས་ཀྱིས་ཚུལ་དེ་མཐོང་བ་དང་
ཁོང་ཁྲོ་ཤིན་ཏུ་ཆེན་པོ་ལངས་རུང་སེམས་མནན་ནས་གཡང་དཔལ་ལ་ “ ཁྱེད
རང་བསམ་བློ་ཡག་པོ་གཏོང་དང༌། ང་གཉིས་ཆང་ས་བརྒྱབ་ནས་ཡུན་རིང་མ་
སོང་བར་ཁྱེད་ཀྱི་སྤྱོད་ཚུལ་ལ་འགྱུར་བ་ཆེན་པོ་དེ་འདྲ་བྱུང་འདུག རྒྱུན་དུ་ཆང་
འཐུང་ཞབས་བྲོ་བརྒྱབ། མ་རབས་ཐ་ཤལ་གྱི་རྩེད་འཇོ་ཁོ་ནར་རོལ་ཏེ་རྣམ་
གཡེང་ལེ་ལོའི་འཚོ་བར་ཡིད་ཚིམས་ནས་ཤེས་བྱ་ཡོན་ཏན་སྦྱང་བརྩོན་བྱ་རྒྱུར་
དོ་སྣང་སྤུ་ཙམ་མི་འཇོག་པ་མ་ཟད། ཐ་ན་རང་འཁྲིའི་ལས་ཀ་དེ་ཡང་ཁུར་པོ་
ཞིག་ཏུ་བརྩི་བའི་བྱེད་སྟངས་དེ་འདྲ་ནི་དངོས་གནས་ཐ་ཤལ་གྱི་སྤྱོད་པ་རེད།”
684



ཅེས་ངག་འཇམ་ཚིག་ནན་གྱིས་བཤད། གཡང་དཔལ་གྱིས་སྐད་ཆ་དེ་དག་རྣ་
རྒྱབ་ལྷགས་པར་བཏང་ནས་མོའི་ཡིད་དུ་གཞོན་ནུའི་དུས་སུ་འདོད་རྒུར་ལོངས་
སྤྱོད་མ་བྱས་ན་ལོ་རྒས་དུས་འགྱོད་པ་བྱས་ཀྱང་ཕྱིས་ཡོང༌། མི་ལུས་བླངས་ནས་
སྐྱིད་པོ་མ་བྱས་ན་དེ་ལ་སྙིང་པོ་ཅི་ཡོད་སྙམ་གྱི་ཡོད། དེ་ལྟར་མོ་ནི་གཡེང་བའི་
མལ་ས་ནག་པོར་མུ་མཐུད་དེ་གཉིད་དུ་ཡུར།
བཀྲ་ཤིས་ནི་ཁྱིམ་དུ་བསྡད་དེ་དཔེ་དེབ་བལྟ་གི་ཡོད་རུང་ཁོ་མགོ་བོ་ན་
དགོས་པ་ཞིག་ལ་གཡང་དཔལ་གྱིས་ཉིན་ལྟར་ཁོ་ལ་རྒྱན་ཆ་གྱོན་གོས་བཟོ་ལྟ་
འདྲ་མིན་སྣ་ཚོགས་བཟོ་དགོས་པའི་རེ་བ་བཏོན་སྟབས་ཟ་མཁས་འཐུང་མཁས་
བྱས་ཏེ་སྐེད་རགས་བསྡམས་ནས་མོའི་འདོད་པ་བསྟུན་གྱི་ཡོད། ཡིད་མུག་པ་
ཞིག་ལ་རང་ཉིད་ཀྱི་རྩོམ་ཡོན་ཕྲན་བུ་བསགས་པ་རྣམས་ནི་མི་གཞན་གྱི་དངུལ་
བུན་དུ་སྤྲོད་དགོས་ཀྱི་ཡོད་ཅིང་། མོ་ནི་“ སྤྲོ་སྐྱིད་” ཁོ་ནར་རོལ་བས་མ་ཚད།
སྐབས་འགར་ཐུགས་སྤྲོའི་ཐོག་རང་གི་འདོད་པ་ཁེངས་པོ་རང་བྱུང་མེད་དུས་
ཁྱིམ་དུ་ལོག་ནས་རྒྱུ་མེད་རྐྱེན་མེད་ཀྱི་ཁོང་ཁྲོ་ལངས་ཏེ་ཁོ་ལ་རྣམ་འགྱུར་ངན་པ་
སྟོན་གྱི་ཡོད། ལྷག་པར་མོ་ནི་ཕོ་མོ་ཉིས་སྒྲིག་གི་ཞབས་བྲོ་རྒྱག་པའི་འཁྲབ་རྩལ་
བྱང་ཆུབ་པོ་ཞིག་མེད་རྐྱེན་གལ་སྲིད་མོ་དང་ཞབས་བྲོ་རྒྱག་མཁན་མི་མང་པོ་མ་
བྱུང་ཚེ། “ ཚིག་པ་གཡག་ལ་ཟ། རྡོག་རྒྱུག་རྟ་ལ་གཞུས་” ཞེས་པའི་དཔེ་ལྟར་
ཁོང་ཁྲོ་ཚིག་རྩུབ་ཡོངས་རྫོགས་ ཁོ་ལ་འདོན་གྱི་ཡོད་པ་རེད། དེ་ལྟར་ཡིན་
ནའང་བཀྲ་ཤིས་ཀྱིས་རང་ཉིད་ཀྱི་ཁོང་ཁྲོ་བཟོད་སྒོམ་བྱས་ཏེ་མོའི་འདོད་པ་
བསྟུན་གང་ཐུབ་བྱེད་པ་མ་ཟད། ངང་རྒྱུད་རིང་པོའི་སྒོ་ནས་གོ་བསྐོན་གསེད་
བཀྲོལ་བྱས་ཏེ། “ དེང་རབས་ཅན་བཞི་མངོན་འགྱུར་བྱེད་པའི་སྐབས་སུ་རང་
རེ་ཚང་མས་རང་གི་ཆེད་ལས་ཐད་ཀྱི་ཤེས་བྱ་སློབ་སྦྱོང་མཐར་ཕྱིན་པ་ཞིག་བྱེད་
རྒྱུ་ནི་གཡོ་ཟོལ་མི་རུང་བའི་འོས་འགན་ཞིག་རེད། འཚོ་བའི་ནང་དུ་སྤྲོ་སྣང་གི་
ལོངས་སྤྱོད་ཡོད་དགོས་ཤིང་ལྷག་པར་དུ་གཞས་དང་རོལ་དབྱངས་ལེགས་པའི་
685



རིགས་ཉན་ཚེ་དེས་ གཅིག་ནས་ངལ་དུབ་སེལ་ཐུབ་པ་དང་ གཉིས་ནས་མི་
རྣམས་ཀྱི་ཡར་ཐོན་གྱི་བསམ་བློ་གསོ་སྦྱོང་བྱེད་པར་ནུས་པ་ཡག་པོ་འདོན་ཐུབ།
དུས་མཚུངས་བསམ་བློའི་ཁྱབ་ཁོངས་ནང་གནས་པའི་བཙོག་སྐྱོན་རྣམས་སེལ་
བའི་ནུས་པའང་འདོན་ཐུབ། གལ་ཏེ་རྟག་ཏུ་འདོད་སྲེད་ཀྱི་རོལ་དབྱངས་ཁོ་
ན་ཉན་ཞིང་ཚུལ་དང་མི་མཐུན་པའི་བྲོ་གར་སོགས་ལ་གཡེང་སྟེ་ལས་ཀར་ཡང་
འཐུས་ཤོར་ཤ་སྟག་བཏང་ན་མཐའ་མ་ཁྲིམས་འགལ་གྱི་ལམ་དུ་འགྲོ་རྒྱུ་ཉག་
གཅིག་རེད།” ཅེས་བློ་འགུག་ཡང་ཡང་བྱས་རུང་ཆུ་དཀྲོག་སྟེ་མར་མི་ཐོན་པའི་
དཔེ་ལྟར་ཕན་འབྲས་ཏིལ་འབྲུ་ཙམ་ཡང་མི་ཐོན།
དེ་ལྟར་གཡང་དཔལ་རྟག་ཏུ་ཚེ་དབྱངས་དང་མོའི་གྲོགས་མོའི་སར་ཆང་
འཐུང་དང་ཞབས་བྲོ་རྒྱག་པར་སྐྱོད་པ་ལས་རང་གི་ཁྱིམ་དུ་ཁོ་ཚོ་གདན་འདྲེན་
ཞུས་ཏེ་ལན་སློག་རྒྱུ་མ་བྱུང༌། ཁྱིམ་དུ་སྒྲ་ཕབ་འཁོར་ལོ་གཅིག་ཀྱང་འདོན་རྒྱུ་
མེད་སྟབས་མོ་ཡིད་མོག་པོར་གྱུར་ཏེ་གང་ལྟར་སྒྲ་ཕབ་འཁོར་ལོ་ཞིག་མེད་ན་
དངོས་འབྲེལ་སྐྱོ་པོ་རེད་ལ་གྲོགས་མོ་ཚོ་ཡང་གདན་འདྲེན་ཞུ་ཐབས་བྲལ་འདུག་
སྙམ་སྟེ་མོས་བཀྲ་ཤིས་ལ་སྒྲ་ཕབ་འཁོར་ལོ་ཞིག་ཉོ་རྒྱུའི་རེ་བ་བཏོན། བཀྲ་ཤིས་
ནི་གཞན་གྱི་དངུལ་བུན་འཕྲོད་མེད་ཁར་མོས་ད་དུང་སྒྲ་ཕབ་འཁོར་ལོ་ཉོ་རྒྱུའི་
རེ་བ་བཏོན་པ་དེ་རྣ་བར་ཐོས་མ་ཐག་ཡིད་ཤིན་ཏུ་འཁྲུག་པར་གྱུར་ཏེ་“ དེ་ཉོས་
ཏེ་གང་བྱེད་དམ” ཞེས་སྐད་ཤུགས་ཆེན་པོས་བཤད་པ་དང་མིག་གཉིས་འབུར་
ཚུགས་སུ་གཡང་དཔལ་ལ་བལྟས། གཡང་དཔལ་གྱིས་ཁོང་ཁྲོ་བྱེད་བཞིན་པར་
“ང་རྟག་པར་གྲོགས་མོ་ཚོའི་ཁྱིམ་ལ་ཆང་འཐུང་རྒྱག་པར་ཕྱིན་ན་ངོ་ཚ་གི་
འདུག” ཅེས་བཤད། དེའི་ལན་དུ་བཀྲ་ཤིས་ཀྱིས་ལམ་སེང་“ ངོ་ཚ་གི་འདུག་
ན་རང་གི་ཁྱིམ་དུ་སྡོད་” ཟེར། གཡང་དཔལ་གྱིས་“ གཞོན་ནུའི་དུས་སུ་སྤྲོ་
སྐྱིད་ལ་རོལ་རྒྱུ་བྱུང་ན་ཁེ་བཟང་རེད། རང་དེ་ལ་མི་འདོད་པའི་རྣམ་འགྱུར་
སྟོན་དགོས་དོན་མེད་” ཅེས་བཤད། བཀྲ་ཤིས་ཀྱིས་“ སྤྲོ་སྐྱིད་ལ་རོལ་སྟངས་
686



དེ་འདྲ་རེད་དམ། ད་ཡོད་ཀྱི་གནས་ཚུལ་ལ་མི་ལྟོས་པར་སྤྲོ་སྐྱིད་གཏོང་དགོས་
སམ། དཔལ་འབྱོར་གྱི་རྨང་གཞི་མེད་པར་སྤྲོ་སྐྱིད་གཏོང་རྒྱུ་ཕར་ཚད་རེད་”
ཅེས་བཤད་པར་གཡང་དཔལ་གྱིས་ཡུད་ཙམ་བསམ་བློ་བཏང་ནས་“ སྐད་ཆ་
དངོས་གནས་བཤད་ན་ཁྱིམ་དུ་སྒྲ་ཕབ་འཁོར་ལོ་མེད་ཙང་སྤྲོ་སྐྱིད་གཏོང་རྒྱུ་མ་
བྱུང་བས་ངས་རང་ལ་སྒྲ་ཕབ་འཁོར་ལོ་ཞིག་ཉོ་རྒྱུའི་རེ་བ་བཏོན་པ་ཡིན” ཞེས་
བཤད། དེས་ན་བཀྲ་ཤིས་ཁོང་ཁྲོ་ཇེ་ཆེར་སོང་སྟེ། “ སྤྲོ་སྐྱིད་… སྤྲོ་
སྐྱིད་… ངས་བལྟས་ན་ཁྱེད་ཀྱིས་སྨྱོ་མཆོངས་རྒྱག་གི་འདུག ང་ཚོའི་
དངོས་ཡོད་གནས་ཚུལ་ནི་ཁྱེད་ཀྱིས་སྤྲོ་སྐྱིད་ཁོ་ན་བསམ་སྟེ་གཞན་ལ་དངུལ་
བུན་ཆགས་པ་དེ་དག་སྐྱིན་ཚབ་སྤྲོད་དགོས་པ་རེད་” ཅེས་བཤད་པར་གཡང་
དཔལ་གྱིས་“ རང་གི་ཁ་ལ་དངུལ་ཤ་སྟག་རེད། རང་གིས་དཔེ་དེབ་ཉོ་བར་
དངུལ་བེད་སྤྱོད་བྱེད་ཀྱི་མེད་པ་རེད་དམ། རང་སེར་སྣ་ཆེན་པོའི་མི་ཞིག་ལ་
གྱུར་འདུག” ཅེས་བཤད། བཀྲ་ཤིས་ཀྱིས་“ གཞན་གྱི་བུན་ལོན་མ་འཕྲོད་ན་
ང་མི་ལ་གདོང་ཇི་ལྟར་སྟོན་དགོས་སམ། རྒྱུན་གཏན་ཟ་མཁས་འཐུང་མཁས་
བྱས་ཏེ་དངུལ་ཕྲན་བུ་གསོག་དགོས་པའི་རྒྱུ་མཚན་ནི་དེ་རང་ལ་ཐུག་ཡོད་”
ཅེས་བཤད། གཡང་དཔལ་ལ་ཁོང་ཁྲོ་ཆེན་པོ་བྱུང་སྟེ་“ གང་ལྟར་ང་ལ་སྒྲ་ཕབ་
འཁོར་ལོ་ཞིག་ཉོ་དགོས་”ཞེས་བཤད། བཀྲ་ཤིས་ཀྱིས་“ དངུལ་མེད་ན་སྒྲ་ཕབ་
འཁོར་ལོ་ཇི་ལྟར་ཉོ་དགོས་སམ། དངོས་པོའི་དཔལ་འབྱོར་གྱི་རྨང་གཞི་ལས་
བྲལ་བའི་སྤྲོ་སྐྱིད་ཁོ་ན་བསམ་ན་དེ་ནི་སྟོང་བསམ་རང་རེད་”ཅེས་བཤད་པར་
གཡང་དཔལ་ གྱིས་ ཉན་ འདོད་ ཙམ་ ཡང་ མ་ བྱས་ པར་ རྐང་ བརྡབས་ ལག་
བརྡབས་ཀྱིས་ཕྱིར་ཐོན་ནས་ཚེ་དབྱངས་ཀྱི་ཁྱིམ་གྱི་ཕྱོགས་སུ་རྒྱུགས་ཕྱིན། །
ཁྱིམ་གྱི་ཆ་རྐྱེན་དེ་འདྲ་ཞིག་གི་འོག་ ཏུ་ གཡང་དཔལ་ གྱི་བསམ་བློར་
གྲོགས་མོ་ཚོ་གདན་དྲངས་ཏེ་ཇ་ཆང་དགྱེས་རྒྱུར་ལོངས་སྤྱོད་བྱེད་པའི་རེ་བ་སྟོང་
ཟད་དུ་གྱུར་ཅིང་། མོས་ངོ་ཚ་དང་བྲལ་ཏེ་རྟག་ཏུ་མི་གཞན་གྱི་ཁྱིམ་དུ་ཞབས་
687



བྲོ་རྒྱག་པར་འགྲོ་གི་ཡོད། འབྱོར་པ་ལྡན་དུས་མི་འབོད་མགྲོན་དུ་སླེབས་པ་
དང་རྒུད་པའི་དུས་སུ་ཐག་རིང་ནས་མཛུབ་མོ་ཀེར་ཀེར་གྱིས་འཕྱ་བའི་གྲོགས་
མོ་རྣམས་ཀྱིས་མོ་ལ་མི་འདོད་པའི་རྣམ་འགྱུར་ཅི་དང་ཅི་ཡང་སྟོན་ཞིང་། ལ་
ལས་མངོན་རྗེན་དུ་ “ ཁྱེད་རང་གི་གཟིམ་ཤག་ལ་གྲོགས་མོ་ཚོ་གདན་འདྲེན་
ཞུས་ན་གང་འདྲ་འདུག་” ཅེས་བཤད་དེ་ཟུར་ཟ་བྱས། གཡང་དཔལ་གྱི་རྣ་
བར་སྐད་ཆ་དེ་ཐོས་ནས་ངོ་ཚ་ཁ་སྐྱེངས་བྱུང་སྟེ་རིམ་བཞིན་གྲོགས་མོ་དེ་ཚོ་དང་
འབྲེལ་ཐག་ཆོད་པར་འགྱུར། མོ་རང་ཁྱིམ་དུ་སྡོད་སྐབས་མཚམས་རེ་བཀྲ་ཤིས་
དང་མཉམ་དུ་གློག་བརྙན་ལྟ་བར་འགྲོ་བའམ་ཡང་ན་ཁྲོམ་ལ་འཕྱམ་འཕྱམ་དུ་
འགྲོ་བ། སྐབས་འགར་བཀྲ་ཤིས་ཀྱིས་མོ་ལ་སྒྲུང་ཤོད་པ་སོགས་བྱེད། འོན་
ཀྱང་དེ་འདྲའི་འཚོ་བ་ནི་མོའི་ངོས་ནས་བཤད་ན་བྲོ་བ་སྤུ་ཙམ་མེད་པ་ཅང་ཅང་
ཞིག་ཏུ་མངོན། བཀྲ་ཤིས་ནི་རྟག་ཏུ་གཟུགས་དང་གྲིབ་མ་མ་བྲལ་ཇི་བཞིན་
གཡང་དཔལ་གྱི་ཆེད་དུ་དུས་ཚོད་སྟོང་ཟད་གཏོང་འདོད་མེད་པས་དགོང་དྲོའི་
ཁ་ལག་བཟས་ཚར་རྗེས་ལམ་སེང་བློ་རྩེ་གཅིག་སྒྲིམ་གྱིས་དེབ་ལྟ་བ་དང་ཡང་ན་
ཡི་གེ་བྲིས་ཏེ་སྡོད་ཀྱི་ཡོད་པས་གཡང་དཔལ་གྱིས་ངུ་ངག་འདོན་པ་དང་ཟིང་ཆ་
སློང་བ་སོགས་ཅི་བྱས་ཀྱང་ནུས་པ་མི་ཐོན་པའི་ཁར་བཀྲ་ཤིས་ཀྱིས་མོ་ལ་ཁ་ཡ་མི་
བྱེད། དེ་ལྟར་དུས་ཡུན་ཟླ་བ་བཞི་ལྷག་ཙམ་སོང་རིང་གཡང་དཔལ་ནི་སྤྲོ་སྐྱིད་
ལ་རོལ་བའི་འཚོ་བ་དང་བྲལ་ཞིང་། ཁོ་གཉིས་དབར་གྱི་བརྩེ་དུང་གི་མེ་ཏོག་དེ་
ཡང་དུས་སྐབས་ཅིག་རིང་བ་མོས་བཅོམ་པ་ལྟར་མདངས་ཉམས་ཤིང་དྲི་ཞིམ་
མི་འཐུལ་བར་འགྱུར།
དེ་རྗེས་གཡང་དཔལ་གཉིད་ལས་སད་པ་ལྟར་དངོས་ཡོད་ཆ་རྐྱེན་ལ་
གཙིགས་ཆེན་བྱེད་པའི་སྣང་བ་སྐྱར་དུ་ཤར་ཏེ་རང་ཁྱིམ་ལ་ལྟ་དུས་རིན་ཐང་
ཅུང་དྲགས་པའི་འཛིན་ཆས་དཔེ་སྒམ་དང་ཁ་གདན་ལ་སོགས་ཅི་ཡང་མཐོང་རྒྱུ་
མེད་པར་གང་སར་དཔེ་དེབ་ཁོ་ནས་ཁེངས་བསྡད་ཡོད། སྐབས་དེར་མོའི་ཡིད་
688
ir



ལ་གྲོགས་མོ་ཚོའི་འཛིན་ཆས་རྣམས་ལྷང་ངེར་འཁོར་ཅིང་། མིག་ལམ་དུ་ཁྲ་
ཐིང་ཐིང་གསལ་བར་གྱུར་པས་མོ་ཡིད་ཤིན་ཏུ་འཕྲེང་ནས་མིག་ཆུ་དབང་མེད་དུ་
ལྷུང་བ་དང་ངུ་སྐད་ཤོར་བཞིན་“ ངའི་བསོད་ནམས་འདི་འདྲའི་དམན་པ་ལ་
ཨང་”ཞེས་ངུ་འབོད་བྱས་པའི་གདངས་དེ་དཔེ་དེབ་ལྟ་བཞིན་ཡོད་པའི་བཀྲ་
ཤིས་ཀྱིས་ཐོས་ཏེ་ཧ་ལས་ནས་རྐྱེན་ཅི་ཡིན་མ་ཤེས་པས་ངག་འཇམ་པོའི་སྒོ་ནས་
སེམས་གསོ་བྱས། བཀྲ་ཤིས་ཀྱིས་“ འཛིན་ཆས་ཡག་པོ་མེད་པར་སེམས་པ་སྐྱོ་
དགོས་དོན་མེད། དངོས་པོའི་ལོངས་སྤྱོད་ལ་ཆོག་ཤེས་དགོས། མ་གཞི་ནས་
རྒྱུ་དངོས་ནི་མིས་བསྐྲུན་པ་ཡིན་པས་ང་ཚོས་ག་ལེར་ག་ལེར་འཛིན་ཆས་བཟོ་
ཆོག་གི་རེད” ཅེས་ཤོད་སྐབས་གཡང་དཔལ་གྱིས་“ རང་བློ་རྒྱ་ཆེན་པོ་འདུག་སྟེ་
མི་གཞན་ གྱིས་ང་ཚོར་ཁྲེལ་དགོད་བྱེད་ཀྱི་རེད། ལྷག་པར་དུ་ང་ཚོའི་ལས་
ཁུངས་ནང་གི་མིས་མཐོང་ན་གསར་འགྱུར་གལ་ཆེན་ཞིག་ལ་བརྩིས་ཏེ་གང་
སར་སྐད་ཆ་འགྲེམས་པ་དང་གླེང་མོ་བྱེད་ཀྱི་རེད། ང་གདོང་ཇི་ལྟར་སྟོན་
དགོས་ཀྱི་རེད་དམ་” ཞེས་བཤད་པར་བཀྲ་ཤིས་ནས་“ ཉེ་ཆར་ང་ཚོའི་ལས་
ཁུངས་ནང་དུ་ཕོགས་རིམ་སྤོར་གྲབས་ཡོད། ཆ་རྐྱེན་གང་འདྲ་ཞིག་ལ་བལྟས་
ནའང་ང་རིམ་པ་གཅིག་འཕར་ངེས་རེད། ཕོགས་འཕར་རྗེས་ཁ་གསབ་བྱས་
པའི་དངུལ་ཕྲན་བུ་དེས་སྔོན་ལ་ པང་ལེབ་ཉོས་ཏེ་འཛིན་ཆས་བཟོ་ཆོག་གི་
རེད་”ཅེས་བཤད་པར་གཡང་དཔལ་ཡིད་རྟེན་ཆེར་མེད་རུང་དེ་ལྟར་བྱ་རྒྱུ་ལས་
ཐབས་གཞན་ནི་མ་མཆིས། །
བཀྲ་ཤིས་ཀྱི་ལས་ཁུངས་སུ་ལས་བཟོའི་ལས་ཀར་གཞིགས་ཏེ་ཕོགས་
རིམ་སྤོར་བའི་སྐབས་སུ་བཟོ་པ་བསྟན་འཛིན་གྱིས་ད་རེས་ཕོགས་རིམ་སྤོར་བའི་
ནང་འགོ་ཁྲིད་ནས་རྩ་དོན་གཞིར་བཟུང་མེད་པར་དགའ་ཉེ་ཕྱོགས་ལྷུང་གིས་
བསྟན་འཛིན་གྱི་རིམ་སྤོར་ཐོབ་ཐང་དེ་འགོ་ཁྲིད་ཀྱི་ཚ་བོ་ལ་སྤྲད་དེ་གླ་ཆ་སྤར་
སོང་ཞེས་གོང་རིམ་ལ་འབུལ་རྒྱུའི་བསམ་འཆར་ཞུ་ཡིག་ཅིག་བཀྲ་ཤིས་ལ་འབྲི་
ར
ར
ང
689



རྒྱུའི་རེ་བ་བཏོན་ཞིང་། བཀྲ་ཤིས་ཀྱིས་ཀྱང་ཁས་བླངས་ཏེ་བྲིས། གནས་ཚུལ་
དེས་རྐྱེན་པ་ཡིན་ནམ་ཡང་ན་ཅི་ཡིན་འདི་ཡིན་མི་ཤེས་པར་གང་ལྟར་ཐེངས་
འདིར་བཀྲ་ཤིས་ཀྱི་གླ་རིམ་སྤར་མེད། དེས་ན་ཁོང་གིས་ཕོགས་རིམ་འཕར་
བའི་གསབ་དངུལ་གྱིས་འཛིན་ཆས་བཟོ་དགོས་སྙམ་པའི་རེ་བ་དེ་ནམ་མཁའི་
འཇའ་ལྟར་ཡལ་བ་གྱུར། གནས་ཚུལ་དེ་གཡང་དཔལ་གྱིས་ཤེས་རྗེས་མོས་བཀྲ་
ཤིས་ལ་ “ བསྟན་འཛིན་ གྱི་དོན་དུ་རང་དཔའ་བོ་དོན་དགོས་དོན་ཅི་ཡིན།
ཁྱོད་རང་ལས་ལྷག་པ་འགོ་ཁྲིད་མང་པོ་ཡོད་པ་རེད། དེ་ཚོས་ཇུས་གཏོགས་མི་
བྱེད་པར་ཁྱོད་ཀྱིས་འཇོན་པོ་གཏོང་དགོས་དོན་ཅི་ཡོད་” ཅེས་ལབ་ལབ་མང་པོ་
བཏང་། བཀྲ་ཤིས་ཀྱིས་འགོ་ཁྲིད་ནས་རྩ་དོན་གཞིར་བཟུང་མ་བྱས་པར་རང་
འདོད་ཀྱིས་ཐག་གཅོད་བྱེད་པར་ཁོང་ཁྲོ་ཆེན་པོ་བྱེད་པའི་ཁར་གཡང་དཔལ་
གྱིས་སྐད་ཆ་མང་པོ་བཤད་པ་རྣམས་གོ་དུས་དེ་བས་ཁྲོ་བར་གྱུར་ཏེ་ཁྲོ་མིག་
འབུར་ཚུགས་སུ་ལྟ་བཞིན་པར་“ ངས་བསམ་འཆར་མུ་མཐུད་དེ་འདོན་གྱི་ཡིན།
ད་དུང་《 བོད་ལྗོངས་ཉིན་རེའི་ཚགས་པར》ལ་ཡི་གེ་བྲིས་ཏེ་ཚུལ་དང་མི་མཐུན་
པའི་སྤྱོད་ཚུལ་དེ་རིགས་ཐེར་འདོན་བྱེད་ཀྱི་ཡིན།” ཞེས་བཤད་ནས་ཕྱིར་ཐོན།
དེའི་དགོང་མོ་བཀྲ་ཤིས་མཚན་གང་རང་ཁྱིམ་ལ་ལོག་སླེབས་མེད།
གཡང་དཔལ་ཡང་མཚན་གང་གཉིད་མ་ཉལ་པར་ངུས་ཏེ་ཁ་ནས་གང་
ཐོན་ཤོད་པ་དང་ལག་པར་གང་ཐེབས་གཡུགས་ཏེ་ཁྱིམ་གྱི་འཛིན་ཆས་ཧ་ལམ་
ཁྲ་གཞི་ཕྲུ་སློག་བྱས་ནས་ཟང་ཟིང་གི་གནས་སུ་ལྷུང་ངོ༌། །གཡང་དཔལ་ཡི་
སེམས་ནང་ཆ་སྒམ་དང་གདན་ཅོག སྒྲ་ཕབ་འཁོར་ལོ་ལ་སོགས་པ་འཁོར་དུས་
བཀྲ་ཤིས་ལ་དེ་བས་ཁོང་ཁྲོ་ཆེ་རུ་སོང་ནས་ནང་ཆས་ལེགས་པོ་མེད་པ་དང་རང་
ཉིད་སྡུག་ལ་སྦྱོར་བའི་བྱུང་རྐྱེན་ཐམས་ཅད་བཀྲ་ཤིས་ཡིན་པ་དང༌། བཀྲ་ཤིས་
སྡུག་བསྔལ་དེ་དག་གི་སྣ་འདྲེན་འབའ་ཞིག་རེད། ངས་འདུག་རོགས་ཁོ་འཚོལ་
བ་ནི་རང་སྡུག་རང་གིས་ཉོས་བཞག དེ་སྔ་ངས་མི་གཞན་གྱི་ཁ་ཏ་བསླབ་བྱར་
690



ཉན་ཡོད་ན་ད་ཆ་སྡུག་པོ་འདི་འདྲ་མྱོང་དགོས་དོན་མེད་སྙམ་སྟེ་སེམས་ཀྱི་
གཏིང་ནས་བློ་འགྱོད་ཤིན་ཏུ་ཆེན་པོ་བྱུང༌། དེའི་ཕྱི་ཉིན་སྔ་དྲོར་གཡང་དཔལ་
གྱིས་མགོ་བོ་ཟིང་ཞིང་ཁ་ནས་ “ ངའི་བདེ་སྐྱིད་ … ངའི་སྤྲོ་སྣང་…” ཞེས་
བརྗོད་བཞིན་པར་སྒོ་ནས་ཐོན་ཏེ་རང་ཉིད་ཀྱི་ཕ་མའི་ཁྱིམ་དུ་ལོག་ཕྱིན། །
ཞོགས་པ་ཆུ་ཚོད་བརྒྱད་པའི་གཡས་གཡོན་དུ་བཀྲ་ཤིས་བྲེལ་འཚུབ་ངང་
ཁྱིམ་དུ་འབྱོར་སྐབས་གཡང་དཔལ་མཐོང་རྒྱུ་མེད་པ་དང་འཛིན་ཆས་རྣམས་ནི་
ཟང་ཟིང་དུ་གནས་ཡོད་པ་མཐོང་ནས་སེམས་ནང་མདང་ནུབ་ང་ཁྱིམ་དུ་ཡོང་
མེད་པས་གཡང་དཔལ་ཁོང་ཁྲོ་ཟ་སྟེ་ཕལ་ཆེར་མོའི་ཕ་མའི་ཁྱིམ་དུ་ལོག་པ་རེད་
སྙམ་ཞིང་། དེ་ཉིན་ལས་ཀ་གྲོལ་རྗེས་ཤར་རེར་གཡང་དཔལ་གྱི་ཁྱིམ་དུ་སོང་།
མོ་ལ་གནས་ཚུལ་ཅི་ཡིན་གསལ་བཤད་བྱེད་དགོས་བསམ་རུང་གཡང་དཔལ་
གྱིས་གདོང་ཡང་མ་བསྟན། བཀྲ་ཤིས་བྱ་ཐབས་བྲལ་ནས་ཕ་མ་གཉིས་ལ་
གནས་ཚུལ་རོབ་ཙམ་བཤད་དེ་རང་ཁྱིམ་ལ་ལོག དེ་རྗེས་གཡང་དཔལ་འབོད་
པར་ཐེངས་འགའ་ཤས་ཕྱིན་རུང་ཐུག་འཕྲད་མ་བྱུང་། སྤུན་མཆེད་ཚོས་གཡང་
དཔལ་ལ་སློབ་གསོ་བཏང་སྟེ་འགྲིག་ཐབས་བྱས་རུང་འབྲས་བུ་མི་ཐོན་པར་དེ་
ལྟར་གྱི་ངང་དུ་དུས་ཡུན་ཟླ་བ་གཉིས་ལྷག་ཙམ་འདས། །
ཡུན་རིང་མ་སོང་བར་ཏང་གི་ཚོགས་ཆེན་བཅུ་གཉིས་པ་འཚོགས་པ་
དང་རྒྱལ་ཡོངས་མི་དམངས་ཀྱིས་ཚོགས་ཆེན་གྱི་འབོད་སྐུལ་ལ་བརྡ་ལན་ཞུས་ཏེ་
སྤྱི་ཚོགས་རིང་ལུགས་ཀྱི་དེང་རབས་ཅན་བཞི་འཛུགས་སྐྲུན་བྱེད་པའི་ནང་ཚད་
མཐོའི་དངོས་པོའི་དཔལ་ཡོན་སྐྲུན་པ་དང་ཆབས་ཅིག་བསམ་པའི་དཔལ་ཡོན་
རབ་ཏུ་རྒྱས་པར་བྱེད་པའི་མཐོ་རླབས་དགུང་སྔོན་དབྱིངས་སུ་འཕྱུར་ནས་ཀྲུང་
ཧཱ་དར་རྒྱས་ཡོང་ཕྱིར་ཤེས་ཡོན་ཆུ་ཚད་གོང་མཐོར་གཏོང་བར་འབད་པ་ལྷོད་
མེད་བྱེད་བཞིན་ཡོད་པ་དང་། རྒྱ་ཁྱབ་དང་གཏིང་ཟབ་ཀྱི་སྒོ་ནས་རིག་གནས་
སློབ་སྦྱོང་བྱེད་པའི་བྱེད་སྒོ་དབྱར་གྱི་ཆུ་གཏེར་རྒྱས་པ་ལྟར་གང་སར་སྤེལ་ཏེ་
691



བཟོ་གཏེར་ལས་ཁུངས་ཁག་ཏུ་མཚན་མོའི་སློབ་གྲྭ་དང་ཆེད་ལས་ཤེས་བྱ་ཟབ་
སྦྱོང་བྱེད་པའི་སློབ་གྲྭ་སྣ་ཚོགས་འཛུགས་གཉེར་བྱས་ཏེ་ལས་བྱེད་པ་དང་བཟོ་པ་
རྣམས་གཅིག་མཇུག་གཉིས་མཐུད་ཀྱིས་སློབ་སྦྱོང་ནང་ཞུགས་བཞིན་ཡོད།
གཡང་དཔལ་གནས་སའི་བཟོ་གྲྭ་ཁང་དུའང་ཚོགས་ཆེན་འཚོགས་ཏེ་
ལས་བཟོ་ཚོ་རིག་གནས་གསབ་སྦྱོང་བྱེད་པའི་མཚན་མོའི་སློབ་གྲྭར་ཞུགས་
དགོས་པ་དང་ཧུར་བརྩོན་ཆེན་པོས་སློབ་སྦྱོང་བྱ་དགོས་པ་མ་ཟད། སླད་ཕྱིན་
སློབ་སྦྱོང་གྲུབ་འབྲས་ལེགས་ཉེས་དེ་གཟེངས་བསྟོད་དང་གླ་རིམ་སྤོར་རྒྱུའི་ཆ་
རྐྱེན་ལ་རྩི་རྒྱུ་ཡིན་པ་སོགས་སྒྲོག་སྦྱང་བྱས་པ་རེད། རིག་གནས་གསབ་སྦྱོང་
འཛིན་གྲྭ་དེ་གནས་སྐབས་ཁག་གཉིས་སུ་དབྱེ་ནས་སློབ་ཆུང་ཆུ་ཚད་ལྡན་པའི་
བཟོ་པ་རྣམས་འཛིན་གྲྭ་གཅིག་དང་སློབ་འབྲིང་ཆུ་ཚད་ལྡན་པའི་བཟོ་པ་རྣམས་
འཛིན་གྲྭ་གཅིག་བཟོ་རྒྱུ་གཏན་ལ་ཕབ་ཅིང་། གཡང་དཔལ་གྱིས་མཐོ་རིམ་
སློབ་འབྲིང་འཛིན་གྲྭར་ཞུགས་རྒྱུའི་མིང་ཐོ་བཀོད་པ་རེད།
སློབ་གྲྭ་དངོས་སུ་ཚུགས་པའི་ཉིན་དེར་བཟོ་གྲྭའི་འགོ་ཁྲིད་མི་ཉུང་བ་
ཞིག་ཀྱང་རིག་གནས་སློབ་སྦྱོང་གནང་བར་ཕེབས། ཚང་མ་འཛིན་གྲྭའི་ནང་
ཞུགས་རྗེས་སློབ་ཁྲིད་དགེ་རྒན་སུ་ཕེབས་ཡོང་ངམ་སྙམ་སྟེ་སྒུག་ནས་བསྡད།
གཡང་དཔལ་ཡང་སློབ་ཁང་གི་ཟུར་ཞིག་ཏུ་དེ་ལྟར་བསམ་བཞིན་དུ་གནས་པའི་
སྐབས་དེར་ཧྲུའུ་ཅི་ཟླ་བ་ཚེ་རིང་ལགས་ཀྱིས་ཕོ་གཞོན་ཞིག་ཁྲིད་དེ་སློབ་ཁང་
ནང་དུ་ཕེབས། གཡང་དཔལ་ གྱིས་མི་དེར་ཡིད་གཟབ་ཀྱིས་ལྟ་དུས་དེ་ནི་
གཞན་མ་ཡིན་པར་རང་གི་བཟའ་ཟླ་བཀྲ་ཤིས་ཡིན། དེས་ན་མོའི་ལུས་པོ་
ཡོངས་སུ་ཚ་དྲོད་རྒྱས་ཤིང་སྙིང་ཁ་འཕག་ཤུགས་ཆེ་རུ་སོང་བ་དང་གདོང་པ་ཡང་
དམར་པོར་གྱུར་ཏེ་སྡོད་ཚུགས་མི་ཟིན་པ་བྱུང༌། ཧྲུའུ་ཅིས་ཡར་བཞེངས་ནས་
སློབ་གྲྭ་དངོས་སུ་འགོ་ཚུགས་པའི་ཁྱབ་བསྒྲགས་གནང་བ་དང་ཁོང་གིས་“ ང་
ཚོས་རིག་གནས་སློབ་སྦྱོང་བྱེད་པ་དེ་དུས་རབས་ཀྱི་ང་ཚོར་བཏོན་པའི་བླང་བྱ་
692



ཞིག་ཡིན་ལ། སྤྱི་ཚོགས་རིང་ལུགས་འཛུགས་སྐྲུན་གྱི་རྣམ་པ་གསར་པ་སྒོ་ཀུན་
ནས་གཏོད་པའི་དགོས་མཁོ་ཡང་ཡིན། དེང་རབས་ཅན་བཞི་འཛུགས་སྐྲུན་
བྱེད་པར་རིག་གནས་ཤེས་བྱ་ལྡན་དགོས་པ་ནི་ཚང་མས་མཁྱེན་གསལ་རེད།
དེ་རིང་རྒན་བཀྲ་ཤིས་ལགས་འཕྲུལ་ཆས་བཟོ་གྲྭ་ནས་ང་ཚོའི་བཟོ་གྲྭར་སློབ་ཁྲིད་
དགེ་རྒན་ལ་ གདན་འདྲེན་ཞུས་པ་ཡིན། ཁོང་ནི་ལས་སེང་དུས་ཚོད་དམ་
འཛིན་བྱས་ཏེ་སྙིང་རུས་ཆེན་པོས་ཤེས་ཡོན་ལ་སྦྱང་བརྩོན་བྱེད་མཁན་གྱི་མིག་
དཔེ་བཟང་པོ་རེད་ལ། ཁོང་གིས་རང་འཁྲིའི་ཆེད་ལས་ལས་འགན་གྲུབ་ནས་
ལས་ཞོར་དུ་རྩོམ་ཡིག་མང་པོ་བྲིས་ཏེ་དུས་དེབ་ཁག་ཏུ་བཀོད་ཡོད་པས་ཚང་
མས་གཟིགས་ཡོད་ཀྱི་རེད། ད་ལྟ་ཁོང་གིས་སློབ་ཁྲིད་གནང་གི་རེད། ཚང་
མས་ཡག་པོ་གསན་རོགས་གནང་” ཞེས་གསུངས་རྗེས་བཤད་སྟེགས་ཐོག་ནས་
མར་བབས་ཏེ་མདུན་གྲལ་གྱི་རྐུབ་སྟེགས་ཤིག་གི་སྟེང་དུ་བཞུགས་ནས་སློབ་
ཁྲིད་ཉན་བཞིན་འདུག བཀྲ་ཤིས་ཀྱིས་བཤད་སྟེགས་ཐོག་འཛེགས་རྗེས་སློབ་
གྲྭ་བ་རྣམས་ལ་ཁ་གཏད་དེ་ངག་འཇམ་ཞིང་དལ་པོའི་སྒོ་ནས་“ སློབ་གྲོགས་ཚོ།
དེ་རིང་ནས་འགོ་བཙུགས་ཏེ་ངས་ཁྱེད་རྣམས་ལ་སློབ་ཁྲིད་བྱ་རྒྱུ་ཡིན། སློབ་
གཞི་ནི་དམའ་རིམ་སློབ་འབྲིང་གི་སློབ་དེབ་ནས་འདེམས་ཏེ་འཁྲིད་རྒྱུ་ཡིན།
སློབ་ཁྲིད་དངོས་སུ་མ་བྱས་གོང་དུ་ངས་ཁྱེད་རྣམས་ལ་རེ་བ་ཚིག་རེ་གཉིས་ཞུ་གི་
ཡིན། སློབ་སྦྱོང་བྱེད་དུས་གཅིག་ནས་དུས་ཚོད་དམ་འཛིན་བྱ་དགོས་པ་དང་
གཉིས་ནས་སེམས་ཤུགས་ཆེན་པོ་ཞིག་ལྡན་དགོས། དེའི་ཐད་རླབས་ཆེན་གྱི་
སློབ་དཔོན་མར་ཁེ་སིས་བཀའ་མོལ་དེ་འདྲ་ཞིག་གསུངས་མྱོང་ཡོད་པ་སྟེ་ ་ ཚན་
རིག་ཐད་བགྲོད་ཆོག་པའི་འགྲོ་ལམ་བདེ་ཞིང་ཡངས་པ་ཞིག་མེད་ལ་ལམ་ཕྲན་
ཀྱག་ཀྱོག་བརྒྱུད་ནས་རྩེར་སྙེགས་པའི་ངལ་དུབ་ལ་མི་འཛེམས་མཁན་ཞིག་ཡིན་
ཕྱིན་དེ་ད་གཟོད་འོད་སྟོང་འབར་བའི་ཡང་རྩེར་སླེབས་ཐུབ་ཀྱི་རེད།” ཅེས་དང་
བོད་ཀྱི་མཁས་པ་ཆེན་པོ་གུང་ཐང་བསྟན་པའི་སྒྲོན་མེས་ཀྱང་ “ ཡོན་ཏན་དང་
693



པོ་སློབ་དཀའ་ལ། །ཤེས་བཞིན་མེད་ན་ཉམས་པ་སླ། །ཆུ་ཐིགས་བསགས་
པས་འགེངས་དཀའ་ཡང་། །བོ་ན་ཅིག་ཅར་ཉིད་དུ་འཛད། །” ཅེས་གསུངས་
པའི་གོ་དོན་ཚང་མ་ནི་ཡོན་ཏན་ལ་སྦྱང་བརྩོན་བྱེད་མཁན་ཞིག་ཡིན་ན་དཀའ་
དུབ་ལ་མི་སྐྲག་པ་དང་བརྩོན་པ་ལྷོད་མེད་ཀྱིས་རྒྱུན་བསྲིངས་དགོས་པ་བསྟན་
ཡོད། དེས་ན་ཚང་མས་བློ་སེམས་གཅིག་སྒྲིམ་དང་སྙིང་རུས་ཆེན་པོས་སློབ་
སྦྱོང་གནང་རྒྱུའི་རེ་བ་ཆེན་པོ་ཡོད་” ཅེས་བཤད་རྗེས་སློབ་དེབ་ཁ་ཕྱེ་ནས་སློབ་
ཚན་ཁྲིད་འགོ་ཚུགས། སློབ་ཁང་ནང་འཇམ་ཐིང་ངེར་གནས་ཤིང་། སློབ་མ་
ཚོས་དགེ་རྒན་བཀྲ་ཤིས་ཀྱིས་ཁྲིད་པའི་སློབ་ཚན་ལ་བློ་རྩེ་གཅིག་སྒྲིམ་གྱིས་ཉན་
འཇོག་བྱས་པ་དང་ལ་ལས་ཟིན་བྲིས་རྒྱག་གི་ཡོད་པ་རེད། ཁོང་གི་གསུང་དལ་
ཞིང་སློབ་ཁྲིད་ཀྱི་ནང་དོན་གོ་བདེ་བས་སློབ་མ་ཕལ་ཆེ་བས་གསལ་པོར་རྟོགས་
ཐུབ་ཀྱི་ཡོད།
དེ་ཉིན་དགོང་མོ་འཛིན་གྲྭ་གྲོལ་ནས་གཡང་དཔལ་རང་ཁྱིམ་དུ་ལོག་
རྗེས་མཚན་གང་གཉིད་མི་ཁུག་པར་ཧྲུའུ་ཅི་ཟླ་བ་ཚེ་རིང་དང་བཀྲ་ཤིས་གཉིས་
ཀྱི་སྐད་ཆ་རྣམས་རྣ་བར་ལྷང་ལྷང་དུ་བསྒྲགས་པའི་སྣང་བ་འཆར། མོའི་ཡིད་
ལ་ཧྲུའུ་ཅི་ཟླ་བ་ཚེ་རིང་ལ་ཆ་མཚོན་ན་ཁོང་ལོ་བགྲེས་ཤིང་གསར་བརྗེའི་ལས་
དོན་ནང་དུ་བྱས་རྗེས་ཆེན་པོ་བཞག་ཡོད་མཁན་གྱི་མི་ཞིག་ཡིན་རུང་ད་དུང་
དཀའ་ངལ་འཛེམས་མེད་ཀྱིས་མཚན་མོའི་སློབ་གྲྭར་རིག་གནས་སློབ་སྦྱོང་བྱེད་
པར་ཕེབས་དགོས་དོན་ཅི་ཞིག་ཡིན་ནམ་སྙམ་པ་དང༌། བཀྲ་ཤིས་ཀྱིས་སློབ་
སྦྱོང་ལ་དུས་ཚོད་དམ་འཛིན་བྱེད་དགོས་པ་དང་སེམས་ཤུགས་ཆེན་པོ་ལྡན་
དགོས་ཞེས་བཤད་པའི་སྐད་ཆ་དེ་ཚོར་བསམ་གཞིག་བྱས་ནས་དེ་སྔོན་རང་ཉིད་
ཀྱི་བྱེད་སྟངས་འགའ་ཞིག་ལ་ཕྱི་མིག་བལྟ་དུས་གཞི་ནས་གནོང་འགྱོད་བྱུང་བ་
རེད། དེའི་སྐབས་སུ་མོའི་བསམ་བློར་མི་གཅིག་ལ་ཆ་བཞག་ན་ཡང་སྙིང་སྤྲོ་
སྣང་ཆེ་ཤོས་དེ་གང་ཡིན་ནམ་སྙམ་སྟེ་བསམ་གཞིགས་ཡུན་རིང་བྱས། འོན་
694



ཀྱང་དེའི་ལན་གནད་དུ་འཕིགས་པ་ཞིག་ནི་གཏན་ནས་མི་རྙེད། །
ཉིན་ཞིག་མོ་འཁོར་ ཁང་ ཕྱོགས་ དུ་འགྲོ་སྐབས་ ཧྲུའུ་ཅི་ ཟླ་བ་ཚེ་རིང་
འཕྲད་ནས་ཁོང་ཡང་འཁོར་ཁང་དུ་ཕེབས་མཁན་ཡིན་སྟབས་ཁོ་གཉིས་མཉམ་
དུ་བསྐྱོད། སྐབས་དེར་མོས་ཧྲུའུ་ཅིར་ “ ཧྲུའུ་ཅི་ལགས། ཁྱེད་རང་གསར་
བརྗེའི་ལས་དོན་ནང་དུ་ ཕྱག་ལས་ཧ་ཅང་མང་པོ་གནང་སྟེ་ད་ཆ་དགུང་ལོ་
བགྲེས་ཤིང་སྐུ་གཟུགས་ཀྱང་ཐང་པོ་མེད་བཞིན་དུ་ད་དུང་དགོང་ལྟར་མཚན་
མོའི་སློབ་གྲྭར་རིག་གནས་གསབ་སྦྱོང་བྱེད་པར་ཕེབས་དགོས་དོན་ཅི་ཡིན་
ནམ” ཞེས་དྲིས་པར་ཧྲུའུ་ཅིས་“ རིག་གནས་སློབ་སྦྱོང་མ་བྱས་ན་དུས་རབབ་
ཀྱི་རྗེས་ཟིན་མི་ཐུབ། དེང་རབས་ཅན་བཞི་མངོན་འགྱུར་བྱེད་པའི་ནང་དུ་
ཚན་རིག་ལག་རྩལ་དེང་རབས་ཅན་དུ་འགྱུར་བ་བྱ་རྒྱུ་དེ་འགག་གནད་ཡིན།
འགོ་ཁྲིད་ལས་བྱེད་པ་ཞིག་ལ་ཆ་མཚོན་ན་འགོ་ཁྲིད་བྱེད་སྟངས་ཀྱི་ནུས་རྩལ་
དང་དོ་དམ་བྱེད་སྟངས་ཆུ་ཚད་མཐོ་རུ་བཏང་སྟེ་ཚན་རིག་ལག་རྩལ་ལ་རྒྱུས་
མངའ་མེད་པ་ནས་རྒྱུས་ཡོད་ཅན་དུ་འགྱུར་བ་དང༌། ཚན་རིག་ལ་མི་བསྟུན་
པར་རྨོངས་ཚོད་ཀྱི་བྱ་བ་བསྒྲུབས་པ་སོགས་འགོག་ཕྱིར་རིག་གནས་མ་ཤེས་ན་
ག་ནས་འགྲིག་གམ།” ཞེས་གསུངས་པའི་ཚིག་དེ་དག་མོའི་སེམས་ལ་ཟུག་པོ་
བྱུང་སྟེ་རིག་གནས་སློབ་སྦྱོང་བྱེད་པའི་དགོས་པ་དངོས་གནས་ཆེན་པོ་འདུག་
སྙམ་པའི་ངོས་འཛིན་ཐོབ། དུས་མཚུངས་བཀྲ་ཤིས་ཀྱིས་རྒྱུན་གཏན་ལས་ཞོར་
དུ་དུས་ཚོད་དམ་འཛིན་བྱས་ཏེ་དཔེ་དེབ་ལྟ་ཀློག་བྱེད་པ་དང་། རང་ཉིད་
ལའང་ཤེས་བྱ་ཡོན་ཏན་ལ་སྦྱང་བརྩོན་བྱེད་དགོས་པའི་སློབ་གསོ་ཡང་ཡང་བྱས་
པ་རྣམས་དྲན་གསོས་ཏེ་དེ་དག་ནི་རྩ་ཆེན་ཡིན་པ་དང་རང་ཉིད་ཡང་དག་པའི་
ལམ་ཕྱོགས་སུ་ཁྲིད་ཀྱི་ཡོད་པའི་ངོས་འཛིན་ཞིག་ཡིན་ལ་དེ་མུར་འཆར་ཏེ་མོས་
བཀྲ་ཤིས་བཙལ་ནས་རང་ལ་སྐབས་དེར་བྱུང་བའི་བསམ་ཚུལ་རྣམས་ཁོང་ལ་
ཤོད་དགོས་སྙམ་པའི་འདུན་པ་ཆེན་པོ་ཞིག་བྱུང༌། །
695



མཚན་མོ་སློབ་གྲྭ་གྲོལ་མ་ཐག་གཡང་དཔལ་གྱིས་བྲེལ་འཚུབ་ངང་ཕྱིར་
ཐོན་ནས་སྒོ་འགྲམ་དུ་བཀྲ་ཤིས་སྒུག་སྟེ་བསྡད། བཀྲ་ཤིས་སྒོ་ཕྱིར་ཐོན་པ་དང་
མོས་མདུན་དུ་ཡོང་སྟེ། བཀྲ་ཤིས་ལ་ལྟ་ཙམ་བྱས་ནས་མགོ་སྒུར་བསྡད་པས་
བཀྲ་ཤིས་ ཀྱིས་ ཚུལ་ དེ་ མཐོང་ བ་ དང་ ལམ་ སེང་ དགོད་ འཚེར་ འཚེར་ ངང་
“ གཡང་དཔལ། ཁྱེད་ཀྱིས་ང་སྒུག་སྡོད་པ་ཡིན་ནམ་” ཞེས་དྲིས་པར་གཡང་
དཔལ་ གྱིས་མགོ་ བོ་ ལྕོག་ལྕོག་བྱས། དེས་ན་བཀྲ་ ཤིས་དང་ གཡང་ དཔལ་
གཉིས་མཉམ་དུ་ལོག ལམ་བར་དུ་གཡང་དཔལ་གྱིས་“ ང་རང་གཉིས་དུས་
ཡུན་ཟླ་བ་གཉིས་ཙམ་མ་འཕྲད་པའི་རིང་ཁྱེད་རང་ལ་དཀའ་ངལ་ཆེན་པོ་བྱུང་
ངམ་”ཞེས་དྲིས་པར་བཀྲ་ཤིས་ཀྱིས་“ ཨའུ་ཙམ་བྱུང་། དེའི་རིང་ལ་ངས་དེང་
དུས་ཀྱི་འཚོ་བའི་བརྗོད་བྱ་ལྡན་པའི་བརྩམས་སྒྲུང་འབྲིང་གྲས་ཤིག་དང་རྩོམ་
རིག་གི་དཔྱད་གཏམ་རྩོམ་ཡིག་གཉིས་འབྲི་ཐུབ་བྱུང༌། ཨའོ། ཁ་སྔོན་ངའི་
ཕོགས་རིམ་སྐོར་གོང་རིམ་ནས་བསྐྱར་དུ་གྲོས་བསྡུར་བྱས་ཏེ་མཐར་རིམ་པ་
གཅིག་སྤར་བྱུང༌། ཁ་ས་གསབ་དངུལ་སྒོར་ཉིས་བརྒྱ་ལྷག་ཙམ་སྤྲད་བྱུང་བས་
དེ་རིང་ཁྱེད་རང་གི་འདོད་པ་སྐོང་སྟེ་པང་ལེབ་ཉོས་ནས་འཛིན་ཆས་ངོ་དྲག་པ་
འགའ་བཟོ་རྩིས་ཡོད། དངུལ་དེ་ནས་ངས་དཔེ་དེབ་རྐང་གཅིག་ཀྱང་ཉོ་རྩིས་
མེད་” ཅེས་བཤད་པ་དང་བགད་མོ་དགོད་བཞིན་དུ་མིག་གཉིས་གཡང་དཔལ་
ལ་བལྟས། སྐབས་དེར་གཡང་དཔལ་གྱི་ངོ་གདོང་ནས་བགད་མོའི་གྲིབ་མ་ཙམ་
ཡང་མཐོང་རྒྱུ་མེད་པར་སེམས་ནང་གནོང་འགྱོད་དྲག་པོ་བྱུང་སྟེ་མིག་གཉིས་ལ་
མཆི་ཞག་འཁོར་བཞིན་དུ་“ ངས་ཁྱེད་ལ་དཀའ་ངལ་ཆེན་པོ་བཟོས་སོང་། དེ་
སྔ་ཁྱེད་ཀྱིས་བསླབ་བྱར་མ་ཉན་པར་ཚེ་དབྱངས་མོ་དང་མཉམ་དུ་འཁྱམས་པ་
དེ་ཚོ་རྦད་དེ་ནོར་འདུག ད་ནས་བཟུང་ངས་ཡ་རབས་ཚུལ་ལྡན་གྱི་འཚོ་བ་
696



སྐྱེལ་རྒྱུའི་སེམས་ཐག་བཅད་ཟིན་པ་ཡིན་” ཞེས་བཤད་པས་བཀྲ་ཤིས་ཀྱང་
སེམས་ལ་གཡོ་འགུལ་ཆེན་པོ་ཐེབས་ནས་གཡང་དཔལ་ གྱི་ལག་གཉིས་ནས་
འཇུས་ཏེ་“ གཡང་དཔལ་ཁྱེད་ཀྱིས་ངོས་འཛིན་ཐུབ་ན་དངོས་གནས་ཡག་པོ་
རེད། ད་ང་གཉིས་ཁྱིམ་དུ་ལོག་འགྲོ་” ཞེས་བཤད། གཡང་དཔལ་གྱིས་མིག་
ཆུ་འཕྱིད་བཞིན་པར་ངོ་གདོང་ནས་འཛུམ་པའི་མདངས་ཕྱུར་ཞིང་། མིག་
གཉིས་བསྐྱར་དུ་བཀྲ་ ཤིས་ལ་ བལྟས་པས་ ཁོང་གི་མིག་ གཉིས་ནས་བྱམས་
བརྩེའི་འོད་མདངས་འཕྲོ་བ་དང་། དེ་སྔ་དཀར་ཞིང་སྒོར་བའི་ངོ་གདོང་དེ་ད་
ཆ་ཅུང་སྨུག་པར་གྱུར་ཡོད་ཅིང༌། ཤ་སྐམ་ནས་མཁུར་ཚོས་འབུར་དུ་ཐོན་པ་
དང༌། འགྲམ་པ་གཡས་གཡོན་གཉིས་སུ་ཀོང་ཙམ་ཆགས་ཡོད། འོན་ཀྱང་
ཁོང་དེ་སྔ་ལས་གྲུང་ཤ་དོད་ཅིང་ཁོང་གི་རྣམ་འགྱུར་ནས་ཟད་མཐའ་མེད་པའི་
སྟོབས་ཤུགས་ཤིག་ཕྱིར་མངོན་བཞིན་ཡོད། གཡང་དཔལ་གྱིས་དེ་དག་མཐོང་
རྗེས་སེམས་ཀྱི་གཏིང་ནས་འགྱོད་པ་དྲག་པོ་བསྐྱེད་དེ་མོའི་སེམས་སུ་ངས་ཁོང་
གིས་བསམ་བློའི་ནང་དངོས་གནས་རྡོག་ཁྲེས་ཆེན་པོ་ཞིག་བཟོས་འདུག ད་ནི་
ངས་རང་གིས་རང་གཅུན་ཏེ་ཡ་རབས་ཚུལ་ལྡན་གྱི་འཚོ་བ་ཞིག་མ་བསྐྱལ་ན་ག་
ནས་འགྲིག་སྙམ། གཡང་དཔལ་དང་བཀྲ་ཤིས་གཉིས་འཆམ་མཐུན་བྱུང་བ་
ཧྲུའུ་ཅི་ཟླ་བ་ཚེ་རིང་གིས་མཁྱེན་ཏེ་དེ་ཉིན་དགོང་ཟས་བཟས་ཚར་བ་དང་ཆེད་
མངགས་ཁོ་གཉིས་སར་ཕེབས་ནས་བསྔགས་བརྗོད་གནང་བ་དང་སྦྲགས་སླད་
ཕྱིན་སེམས་པ་གཅིག་མཐུན་ཐོག་འཚོ་བ་དང་། སློབ་སྦྱོང་། ལས་དོན་སོགས་
གང་ཅིའི་ཐད་ཕན་ཚུན་རོགས་རམ་དང་། ཐུན་མོང་ཐོག་ཡར་རྒྱས་ཡོང་བ་བྱ་
དགོས་པའི་སློབ་གསོ་ནན་པོ་གནང་། དེ་རྗེས་ཁོང་གིས་ལག་འདོགས་ཆུ་ཚོད་
ལ་གཟིགས་ཙམ་གནང་ནས་“ ད་ང་ཚོ་མཚན་མོའི་སློབ་གྲྭར་འགྲོ་རན་འདུག་”
697



ཅེས་གསུངས་པ་དང་ཡར་བཞེངས། བཀྲ་ཤིས་དང་གཡང་དཔལ་གཉིས་ལམ་
སེང་སློབ་དེབ་དང་སྦྱོང་དེབ་ལག་ཏུ་ཁུར་ནས་ཧྲུའུ་ཅི་ཟླ་བ་ཚེ་རིང་དང་མཉམ་
དུ་ཕྱིར་ཐོན། ཁོང་གསུམ་དགའ་དགའ་སྤྲོ་སྤྲོའི་ངང་ཕན་ཚུན་གླེང་མོལ་བྱེད་
བཞིན་པར་གློག་འོད་ཁྲ་ལྷམ་མེར་འཕྲོ་བའི་མཚན་མོའི་སློབ་གྲྭའི་སློབ་ཁང་
ཕྱོགས་སུ་བསྐྱོད་དོ། །
(《བོད་ཀྱི་རྩོམ་རིག་སྒྱུ་རྩལ་》1984ལོའི་དུས་དེབ་གཉིས་པའི་ཐོག་འཁོད།)
698



འོད་དང་མུན་པའི་སྐྱོན་ཡོན་གླེང་བ།
མཐའ་ཡས་འཇིག་ རྟེན་ སྲིད་ པའི་ཁྱོན་འདི་ན་སྐྱེ་དངོས་ ཕུན་ སུམ་
ཚོགས་ཤིང་རིགས་མི་འདྲ་ལ། ཁ་དོག་དང་རོ་ནུས་གཅིག་མིན་གྱི་ཡོན་ཏན་
ཁྱད་དུ་མཚར་ཞིང་ལ་ལ་སྨིན་སར་ལ་ལ་སྐམ་པ་དང༌། ལ་ལ་ཕན་སར་ལ་ལ་
གནོད་པ་ལྟར་འགའ་རེ་བྱ་ངན་གྱི་ལས་ལ་ཡིད་སྤྲོ་ཞིང་ནན་གྱིས་འཇུག་པ་དང་།
ལ་ལ་སྐྱེ་དངོས་མཐའ་དག་ལ་ཕན་བདེ་བསྐྲུན་པར་ཤིན་ཏུ་དགའ་བའི་རྟགས་
མཚན་བརྗོད་ཀྱིས་མི་ལང་ཞིང༌། མོས་པ་དང་བསམ་ཚུལ། སྤྱོད་ཚུལ་དང་
བླང་དོར་གྱི་ཆ་སོགས་ལ་ངོས་འཛིན་ཅི་རིགས་པར་སྣང་ལ། ཡང་བསམ་གྱིས་
མ་ཁྱབ་པའི་ལོངས་སྤྱོད་ཕུན་སུམ་ཚོགས་པའི་དགའ་སྐྱིད་དང་། བཟོད་གླགས་
བྲལ་བའི་སྡུག་བསྔལ། རང་རིགས་ཀྱི་ཁྱད་ཆོས་དང་ཕན་ཡོན་གྱི་འདོད་མོས་
མཐའ་ཡས་པ་དང་། དེ་བཞིན་ ཤ་ཚའི་བརྩེ་སེམས་ཀྱིས་དམ་པོར་བཅིངས་
པའི་ཞེན་ཆགས་དང་། ཁྲོ་གཉེར་བསྡུས་པའི་སྒོ་ནས་རྒོལ་བར་བྱེད་པའི་སྡང་
སེམས། བཟང་པོའི་ཕྱོགས་རྣམས་དང་དུ་ལེན་ཞིང་གཞན་ལ་ཕན་བདེ་བསྐྲུན་
པའི་རང་བཞིན། ངན་པའི་དྲི་འཐུལ་ཞིང་རང་གཞན་གཉིས་ཀ་བསྲེག་པའི་
འཁྲི་ཤིང་སྐམ་པོ་སོགས་དོར་བྱའི་རྣམ་རྟོག་འབྱམས་ཀླས་པའི་གནད་སྣ་ཚོགས་
པ་འདི་རྣམས་ནི་འོད་སྣང་དང་མུན་པ་གཉིས་ཀྱིས་འབྱིན་པར་བྱེད་དོ། །
ཉི་མ་དང༌། ཟླ་བ། སྐར་མ། གློག མར་མེ་ལ་སོགས་པ་སྣང་བའི་
རིས་སུ་གཏོགས་པ་རྣམས་ཀྱིས་རང་རང་གི་ནུས་པ་དང་འཚམས་པར་མུན་པ་
སེལ་བའི་བྱ་དངོས་རྣམ་པར་དག་པ་གང་ལ་གང་འོས་ཀྱི་ཕན་བདེ་བསྐྲུན་ཞིང་
699



ལོངས་སྤྱོད་ཕུན་སུམ་ཚོགས་པ་སྦྱིན་པར་བྱེད། མུན་པ་ནི་དེ་ལས་ལྡོག་སྟེ་
གནོད་རྔམས་ཤིན་ཏུ་ཆེ་ཞིང་མིག་ལ་སྒྲིབ་གཡོགས་བརྒྱ་སྟོང་གིས་བཀབ་པ་
བཞིན་དུ་བལྟ་བྱ་ཅི་ཡང་མི་མཐོང་བར་བྱ་བ་ཕྱིན་ཅི་ལོག་པ་དང་། ལམ་འཛོལ་
བ། ངན་ངོན་གྱི་འདམ་རྫབ་ཏུ་བྱིངས་ཏེ་གཞན་བདེ་ལ་གནོད་པའི་ལོག་ལམ་
བསམ་གྱིས་མི་ཁྱབ་པར་སྦྱོར་བ་དང༌། ཡང་དག་པའི་བྱ་བ་རྣམས་ལ་ནི་སོག་ལེ་
དང་སྟ་རེ་བཞིན་དུ་གཞོག་པ་དང་གཏུབས་པར་བྱེད་ལ། ཡིད་འོང་ཕུན་སུམ་
ཚོགས་པའི་ལོངས་སྤྱོད་དཔལ་དུ་རྒྱས་པ་རྣམས་ཀྱང་སྐད་ཅིག་ཉིད་ལ་མི་སྡུག་
པས་ཁེབས་པར་བྱས་ཏེ་དཔག་པར་དཀའ་བའི་འབྲས་བུ་རྣམས་ལ་འགོད་པར་
བྱེད་ཀྱིན་ཡོད།
རྨོངས་པ་ནི་མུན་པ་དང་འདྲ་སྟེ། མུན་པས་སྔར་ཇི་སྐད་དུ་བཤད་པའི་
གཟུགས་ལ་སྒྲིབ་པའི་ཉེས་དམིགས་བསམ་གྱིས་མི་ཁྱབ་པ་བསྐྱེད་པ་ལྟར་སྐྱོན་
ཆ་ཐམས་ཅད་རྩ་བ་མུན་པས་བྱེད་དོ། །དེའང་སྣག་ཚའི་ཐིགས་པ་ཕྲ་མོ་ཡིས་
གོས་དཀར་པོ་རིན་ཐང་བྲལ་བ་དེ་ནོགས་པར་བྱེད་པ་ལྟར། མུན་པས་མི་
གཞན་ལ་སྐྱོན་ གྱི་ ཁྲག་ཆར་འབེབ་པ་དང༌། རང་ལ་ ཤོག་ བུའི་ རྒྱལ་མཚན་
བསྒྲེངས་ཤིང་ཆེ་བར་རློམ་སྟེ། དམངས་ལ་ཕན་བདེ་བསྐྲུན་པའི་ཚུལ་མཐུན་གྱི་
བྱ་བར་སྐྱུག་བྲོ་ཞིང་མི་འཇུག་པ་དང་བྱ་ངན་སྤྱོན་ངན་གྱི་ལས་ལ་ནན་གྱིས་
འཇུག་པ་མ་ཟད། བདེན་རྫུན་གྱི་དོན་ལ་བརྟག་དཔྱད་ཀྱི་སྲང་ལ་འདེགས་པ་
དང་བརྡར་ཤ་མི་གཅོད་པར་ཨུ་ཚུགས་མཐར་སྐྱེལ་གྱིས་ཨམ་གཙིགས་བསྡམ་
ཞིང་། གནམ་ལྕགས་རྡོ་རྗེའི་རི་ལ་ཁུ་ཚུར་བརྡེག་པ་དང༌། རི་དྭགས་ཀྱི་རྔ་མ་
བསྟན་ཏེ་ཁྲེལ་འདས་བོང་བུའི་ཤ་འཚོང་བ། རྣམ་ཀུན་སེན་མོའི་ཐོག་ནས་
འབྲོང་གཡག་གསོད་པའི་རྨོངས་འཆལ་མགོ་སྟོང་གི་ཧར་གཏམ་རེ་ཐམ་ཐོམ་དུ་
བརྗོད་པ་ལ་ཡིད་སྤྲོ་བ། གཏིང་ཟབ་རིག་པའི་གནས་ལ་ནི་བརྩོན་པ་མི་བྱ་བར་
འགྱིང་འགྱིང་སྒྲུབ་ཉམས་སྟོན་རྒྱུར་རབ་ ཏུ་དགའ་ཞིང་། ཐ་ན་རིག་པའི་
700



གནས་ཀྱི་དྲི་མའང་མ་འགོས་པར་མཐོང་མདོག་ཤེས་མདོག་གི་ཚུལ་ཁོ་ནས་
ནམ་མཁར་མི་ཤོང་བའི་ཉེས་དམིགས་བསྒྲུབས་ཏེ་ཁྲོན་ནང་སྦལ་པས་རྒྱ་མཚོའི་
མཐའ་གཞལ་ཁུལ་བྱེད་པ། ཅོལ་ཆུང་གི་ཁ་ཤགས་དང་རང་བསྟོད་ཚིག་རྒྱན་དུ་
རློམ་སྟེ་ཁྱི་ལུད་མི་ཟད་པའི་ཕུང་པོར་སྲུང་ལ། རང་ཆེ་རང་མཐོང་གི་དུག་ཆུ་
འཁོལ་ཞིང་དམངས་ཕན་གྱི་བདེ་སྡུག་གང་ལ་ཡང་བསམ་གཞིག་གཏན་ནས་
མེད་པར་རང་ཉིད་ཁོ་ན་འབྱོར་པས་ཕྱུག་པ་ལ་དགའ་ཞིང༌། གཞན་གྱི་ལས་
དོན་མཐའ་དག་རྡོག་པས་གནོན་པའི་སྦྱོར་ངན་བྱེད་གང་ཐུབ་དང་། ཁ་ནས་
སྦྲང་རྩིའི་ཆར་འབེབ་བཞིན་དུ་དོན་ལ་འཁྱོག་སྤྱོད་ཚེར་མའི་མཚོན་དཀྲིགས་ཏེ་
ཁྲེལ་དང་ངོ་ཚ་སྤངས་ཤིང་མཐོ་ལ་གུས་ཞབས་མི་ལྡན་པ་དང་། དམའ་ལ་བརྩེ་
བ་མེད་པ། མཉམ་ལ་འགྲོགས་ཤེས་མེད་པར་གཞན་རྣམས་འབིགས་ཐབས་
བྱེད་པ། ཀུན་གསལ་ལམ་གྱི་དཀྱིལ་འཁོར་ནས་ཉི་ཟླ་བཞག་སྟེ་སྲིན་འབུ་མེ་
འཁྱེར་གྱིས་རང་འོད་ངོམ་ངོམ་དང་། ཁ་གཏམ་འབྲུག་སྒྲ་ལྡིར་ལྡིར། མཇུག་
མ་གནམ་ལ་ཀེར་ཀེར་བྱས་ཏེ། དུས་དང་རྣམ་པ་ཀུན་ཏུ་རྫུན་གཡོ་འབའ་ཞིག་
གིས་དོན་གཉེར་ཏེ་གཡོ་ཁྲམ་སོབ་སོབ་མེ་དོང་ཐལ་བས་གཡོགས་པ་ལྟ་བུས་
གཞན་བསླུ་བ་སོགས་ཀྱི་ངན་པའི་གཏེར་དུ་རྫོགས་པ། ངོ་ཚའི་གོས་དང་བྲལ་
ཞིང་གཅེར་བུར་རྒྱུ་བའི་རྣམ་ཐར་ལ་རྒྱུན་ གྱི་དྭངས་མར་རློམ་པ། འགན་
བབས་ཀྱི་ལས་དོན་བཅོལ་བ་རྣམས་བོར་ཏེ་ཚུལ་མིན་ཐ་ཤལ་གྱི་ལས་རྣམས་
འབད་པས་སྒྲུབ་པ། རང་དོན་ངན་པ་ཕུགས་སུ་བཅུག་སྟེ་གཞན་དོན་ལ་སྨིན་
མ་ཟིང་ཟིང་བྱེད་པ། དོན་ཆེན་རྣམས་དོར་ནས་དོན་ཆུང་རྣམས་འཐུ་བ། ཟ་
རྒྱུ་མཐོང་ན་ཁྱི་ལྟར་རྒྱུག་པ་དང་ལས་རྒྱུ་མཐོང་ན་ཝ་བཞིན་གཡོལ་བ། མཐོ་
སར་འཕགས་ཀྱང་ཕན་ཡོད་ཀྱི་ལས་ཀ་ལ་ནི་ལག་རྩལ་ཆུང་ཞིང་ནུས་པ་དབུལ་
བ་སྟེ་འཇིམ་བཟོའི་སེང་གེ་ལྟ་བུ་དང་། བསམ་པའི་ལས་ལ་བློ་རྩལ་ཆུང་བ་སྟེ་ལྷ་
ཁང་གི་ལྡེབས་རིས་དང་འདྲ་ལ། གང་ཡང་མི་བསླབ་ཅིང་ཅི་ཡང་མི་ཤེས་པར་
701



འོ་ཟོམ་བྲག་ཅས་སྤུད་པ་དང༌། དཔེ་མེད་ཀྱི་མཆོད་རྟེན་བཞེངས་ཏེ་ལུང་མེད་
ཀྱི་རབ་གནས་བྱེད་པ། ཉིན་མཚན་ཀུན་ཏུ་ལྟོགས་སྣང་བཀྲེས་སྣང་གི་མེ་
འབར་ཞིང་། བརྣབ་སེམས་ཚེར་མས་གཞན་རྒྱུ་ལེན་འདོད་ཀྱི་དུ་བ་ཁོ་ན་ཐུལ་
ཏེ་མ་ཡིན་ཡིན་ཁུལ་དང་སྤྲེལ་ལད་ཤོད་པ། ཆུང་ཆུང་ཕར་སྤྲད་ནས་ཆེན་པོ་
ཚུར་ཡོང་ཐབས་བྱེད་པ། སྐྱེ་བོ་དམ་པས་ལམ་བཟང་བསྟན་ཚེ་དེ་ལ་གཡང་
ལྟར་འཇིགས་ པའི་ ཚོར་ སྣང་ སྐྱེས་ ཏེ་ གང་ ཐུབ་ ཀྱིས་ གཡོལ་ འགྲོ་ བ་ དང་།
འཁྱོག་པོའི་ཚིག་གི་དུག་རླངས་འཐུལ་བ་དག་ནི་རིན་བྲལ་གྱི་གདམ་ངག་བཞིན་
དུ་ཡིད་ལ་བཅངས་ཤིང་དང་དུ་ལེན་པ། སངས་རྒྱས་རང་མགོ་མི་ཐོན་པར་
གཤིན་པོའི་རྣམ་ཤེས་ཡར་འདྲེན་ཞེས་པའི་དཔེ་བཞིན་རང་གིས་མ་ཤེས་པར་
གཞན་ལ་མཛུབ་ཁྲིད་དང༌། དམག་རྩོལ་མི་ཤེས་པར་དམག་དཔོན་བྱེད་འདོད་
བྱེད་པ། འབྱོར་པ་ལྡན་པའི་དྲུང་ན་ཞུམ་ཞུམ་དུ་འགྲོ་བ་དང་ཉམས་ཉེས་རྒུད་
པའི་དུས་སུ་ཐག་རིང་ནས་མཛུབ་མོ་ཀེར་ཀེར་གྱིས་འཕྱ་བ། ཀུན་ལ་དོགས་པ་
བྱེད་པོ་རྣམས་ནི་གྲུང་པོར་བརྩི་བ་དང་དམངས་ལ་ཕན་པ་བསྐྲུན་ ཕྱིར་རྒྱུ་
དངོས་ཀྱི་ཞེན་པ་དོར་ཞིང་རྩེ་གཅིག་ཏུ་ཤེས་ཡོན་ལ་བརྩོན་ཞིབ་བྱེད་མཁན་
རྣམས་ནི་ངན་ལྟས་སུ་བརྩི་བ། མི་ལ་འཕྲད་མ་ཐག་ནས་འཛུམ་གྱིས་བསུ་བ་
དང་ཞག་གསུམ་ཙམ་ཡང་རྒྱུན་མི་འཁྱོངས་བར་འགྱུར་ལྡོག་ཕྱིན་ཏེ་ཁ་དན་ཚིག་
ལ་མི་གནས་པར་རང་གཤིས་འཕེལ་འགྲིབ་མང་ལ་བྱ་དངོས་གང་ལ་ཡང་མདོ་
མེད་ས་རྡོ་དང་འདྲ་ཞིང་ཕུགས་བསམ་སོགས་ཀྱི་དྲི་ཙམ་ཡང་མ་མཆིས་ཤིང་།
གལ་སྲིད་རྒྱུ་དངོས་ཀྱི་འདོད་པ་ཁེངས་པ་ཞིག་བྱུང་ན་རང་ཉིད་སྐྱེས་པའི་ཕ་མ་
ཡང་བློས་གཏོང་བ་སོགས་ཕན་བདེའི་བྲག་རི་བསིར་བའི་ ཐོག་མདའ་དང༌།
མཐོང་ཚད་བདེན་པར་འཛིན་པའི་ལྕགས་ཀྱུ་དང་། ཤེས་པ་ཏིལ་གྱི་ཆ་ཤས་ལྟ་
བུ་དང་། ཁ་ཕོ་འབྲུག་གི་སྒྲར་ཡང་རྒོལ་སྙམ་པའི་ངན་གཡོའི་འཁྲི་ཤིང་ནི་མུན་
པ་ཡིན་པས། གནས་ལུགས་རྟོགས་པའི་ཤེས་རབ་ཀྱི་རལ་གྲིས་རྨོངས་མུན་
702



ཀློང་གི་དུག་ཤིང་དེ་མ་བཅད་ན་བསམ་བཟང་ཚུལ་སྤྱོད་ཀྱི་བྱ་བ་འབྱུང་བའི་གོ་
སྐབས་ནི་ཤིན་ཏུ་དཀའོ། །
དེས་ན་འོད་སྣང་གིས་གཟི་བྱིན་རབ་ཏུ་འབར་ནས་རང་ནུས་ཡོད་ཚད་
ཕྱི་རུ་བཏོན་ཞིང་མུན་པའི་ཕྱོགས་རེ་བ་ཙམ་ལ་ཡང་འཕྲོས་པར་བྱས་ཏེ། མེས་
རྒྱལ་གྱི་སྙན་གྲགས་དང་རྒྱལ་ཁབ་ཀྱི་མཐའ་མཚམས་སྲུང་སྐྱོབ་བྱེད་པ་དང་།
མི་དམངས་ལ་ཕན་བདེ་བསྐྲུན་པ། མེས་པོའི་སྲོལ་རྒྱུན་དར་སྤེལ་གཏོང་བ་
བཅས་ཀྱིས་ རང་ གི་ཆེས་བླ་ན་མ་མཆིས་པའི་ ཕུགས་ བསམ་ གྱི་ ཕྱོགས་ སུ་
མགྱོགས་འགྲོ་བྱས་ནས་ཡངས་པའི་ཐང་ཆེན་མྱུར་དུ་གཅོད་པའི་ཚུལ་བཞིན་དུ་
འཇུག་པར་བྱས་ཏེ། རང་ཉིད་ཀྱི་ཡིད་འོང་གི་སྐྱེད་མ་འདི་བཞིན་འཇིག་རྟེན་
སྲིད་པའི་ཁྱོན་དུ་གཞན་གྱི་སྟོབས་འབྱོར་མངའ་ཐང་དང་གྲགས་པར་སྨོན་མི་
དགོས་པར། ཆེས་ཚར་དུ་དངར་ཞིང་ཉམས་དང་ལྡན་པའི་རྒྱལ་ཁབ་རླབས་
ཆེན་ཞིག་ ཏུ་འགྱུར་ཕྱིར་དེང་རབས་ཅན་བཞིའི་ཆེད་དུ་ལེགས་སྐྱེས་འབུལ་
བཞིན་ཡོད། ཡིད་ཆད་ལེ་ལོའི་ཞེན་པ་འདོར་བ་ལ་གཉེན་པོའི་དང་པོར་གྱུར་
པའི་རྡོ་རྗེའི་རང་བཞིན་ནི་འོད་སྣང་དང༌། ཕྲག་དོག་གི་ཐལ་རླུང་འཚུབ་པའི་
རང་གཤིས་འགོག་པར་ཕྱོགས་ལྷུང་གི་ཉེ་རིང་མེད་པའི་ཡོལ་བ་ནི་འོད་སྣང༌།
རང་འདོད་ཞེན་ པའི་ ལམ་ འཕྲང་ བསལ་ ཞིང་ དམངས་ ལ་ ཞབས་འདེགས་
དཔྱིས་ཕྱིན་པར་ཞུ་བའི་ལྷག་བསམ་རྣམ་པར་དག་པ་ནི་འོད་སྣང༌། མདུན་
སྐྱོད་ཀྱི་ཁ་ཕྱོགས་སྟོན་པའི་སྒྲོན་མེ་ནི་འོད་སྣང༌། ང་རྒྱལ་བྲག་རི་མཐོན་པོའི་
མགོ་བོ་གནོན་ཞིང་བག་ཡོད་ཚུལ་དུ་གནས་པའི་འཁར་བ་ནི་འོད་སྣང་། རྣམ་
པར་གཡེལ་ཞིང་རང་ཚུགས་སུ་མི་གནས་པར་གང་སར་འཁྱམས་པའི་དགྲ་བོའི་
གདོང་ལེན་ལ་དྲན་ཤེས་རྣོ་ངར་རྫོགས་པའི་རལ་གྲི་ནི་འོད་སྣང་། བཅུ་ཕྲག་
རིག་པའི་མཚོ་རྫིང་ལ་ཞུགས་པའི་གྲུ་གཟིངས་ནི་འོད་ཀྱི་སྣང་བ་འདི་ཡིན་ལ།
རྨོངས་རྟུལ་དགྲ་སྡེ་འཇོམས་པའི་དཔུང་གྲོགས་ཀྱང་འོད་ཀྱི་སྣང་བ་འདི་ཡིན་
703



ནོ། །
དེས་ན་ ཤེས་རབ་དང་འོད་སྣང་འདྲ་སྟེ། སྣང་ བས་ གཟུགས་ཅན་
ཐམས་ཅད་གསལ་བར་བྱེད་པ་ལྟར་ཤེས་རབ་ཀྱིས་འཇིག་རྟེན་བླང་དོར་གྱི་
ཕྱོགས་རྣམས་ཤན་འབྱེད་ཅིང་། བདེ་སྐྱིད་ལེགས་ཚོགས་ཐམས་ཅད་ཀྱི་རྩ་བ་
ནི་འོད་སྣང་དང་ཤེས་རབ་ཡིན་ཏེ། རྒྱལ་ཁབ་ཀྱི་སྟོབས་འབྱོར་མངའ་ཐང་དང་
དམག་དོན་གྱི་སྟོབས་ཤུགས། ཅ་ལག་བཟང་ངན་དང་ཐོན་དངོས་མང་ཉུང༌།
ཚོང་ཟོང་གི་འཕེལ་འགྲིབ། ལོ་ཏོག་གི་འབབ་ཡོང་ཚུན་ཆད་ཀྱང་ཡང་དག་པའི་
ལམ་ཕྱོགས་དང་ཤེས་རབ་ཀྱི་རླབས་ཆེ་ཆུང་ལ་རག་ལས་པར་བརྟེན་འོད་སྣང་
གིས་མི་རྣམས་ཀྱི་སྙིང་སྟོབས་འཕེལ་བར་བྱེད་པ་དང་། སྤྱི་ཚོགས་ལ་ཕན་བདེ་
བསྐྲུན་པའི་འོས་འགན་གང་དང་གང་ཡང་ལྷག་བསམ་རྣམ་དག་གིས་དང་དུ་
ལེན་ཞིང་། མེས་རྒྱལ་གྱི་དགོས་མཁོར་གཞིགས་ཏེ་ཁོར་ཡུག་མཛེས་ཤིང་རྒྱས་
པར་བྱེད་པའི་བཟོ་པ་བཟང་པོ་ཞིག་དང་། ལག་ཏུ་མེ་མདའ་དམ་པོར་བཟུང་
ནས་མེས་རྒྱལ་གྱི་མཐའ་མཚམས་སྲུང་སྐྱོབ་བྱེད་པའི་འཐབ་འཛིང་པ་རྣམ་དག་
ཅིག ཤེས་ལྡན་མི་སྣ་གསོ་སྐྱོང་བྱེད་པའི་དགེ་རྒན་དམ་པ་ཞིག ལོ་ཏོག་ལེགས་
པར་བསྡུ་བའི་ཞིང་པ་ཡག་པོ་ཞིག་སོགས་སྤྱི་ཚོགས་ལ་ཕན་ཡོད་ཀྱི་བྱ་བ་ཞིག་
ཡིན་ཕྱིན་མཐོ་དམན་དང་ཆ་རྐྱེན་བཟང་ངན་གྱི་དབྱེ་བ་མི་འབྱེད་པར་སྤྲོ་
སེམས་འཁོལ་པོས་རང་ནུས་ཇི་ཡོད་འདོན་པར་བྱེད། སྟོབས་ཆེ་བའི་དུད་འགྲོ་
བརྒྱ་སྟོང་ལོན་པ་ཡང་བློ་གྲོས་ལྡན་པའི་བྱིས་པ་ཆུང་ངུ་གཅིག་གིས་གང་འདོད་
ལྟར་སྤྱོད་ཅིང་བཀོལ་བར་བྱེད་པ་ནི་ཤེས་རབ་ཀྱི་མཐུ་ལས་བྱུང་ལ། ཇི་ཙམ་
པའི་མི་འགྲིག་མི་རུང་བ་ཞིག་བྱུང་བ་ཐམས་ཅད་ཤན་འབྱེད་པའི་ནུས་པ་ལ་
དབུལ་བ་ཡང་ཤེས་རབ་ལ་ཐུག་པར་བརྟེན་ཤེས་རབ་ནི་བྱ་དངོས་ཐམས་ཅད་
ལེགས་པར་འགྲུབ་པའི་དབང་པོ་ཞིག་ཡིན། ཤེས་རབ་ལ་བརྩོན་འགྲུས་བྱ་རྒྱུ་
དེ་ཡང་གཟི་བརྗིད་བླ་ན་མ་མཆིས་པའི་རྒྱན་གྱི་མཆོག་ཏུ་འཆང་བར་མཛོད།
704



རང་སོའི་འགན་བབས་ཀྱི་ལས་དོན་སྒྲུབ་པ་ལ་ཆེས་མཁོ་བའི་རིག་པ་རྣམས་
བྱང་ཆུབ་པ་ཞིག་ཡོང་བར། ཆང་འཐུང་བྲོ་གར་སྤྲོ་བར་མགོ་བོ་མི་རྨོངས་པ་
དང༌། ཉིན་ཕུད་ཟླ་ཕུད་བྱེད་པའི་ལེ་ལོ་བསྐྱུར་ཏེ། དུས་ཚོད་ནི་དམག་དོན་གྱི་
ཆ་ནས་བརྗོད་ན་རྒྱལ་ཁ་དང་། ཞིང་ལས་ཀྱི་ཆ་ནས་བཤད་ན་འབྲུ་རིགས།
གསོ་རིག་གི་ཆ་ནས་བཤད་ན་ཚེ་སྲོག བཟོ་ལས་ཀྱི་ཆ་ནས་བཤད་ན་ཐོན་རྫས།
སློབ་གསོའི་ཆ་ནས་བཤད་ན་ཤེས་ཡོན་བཅས་ཡིན་པར་བརྩིས་ཏེ། དུས་ཚོད་
སྐར་ཆ་ཙམ་ལ་ཡང་མཐོང་ཆེན་དང་དམ་འཛིན་བྱས་ནས་དེང་རབས་ཅན་
བཞིའི་ཆེད་དུ་ལེགས་སྐྱེས་འབུལ་ཕྱིར་ལས་དོན་དང་དུ་ལེན་པའི་འཇོན་ཐང་
ཁོང་དུ་ཆུད་པརབྱའོ། །དེས་ན་ཤེས་རབ་ཀྱིས་མུན་པའི་ཕྱོགས་ཕྲ་རབ་ཙམ་
ཡང་བསལ་ བར་ བྱས་ ཏེ་ སྙན་ཞིང་འཇེབས་ ལ་ དཔའ་ ཉམས་ ལྡན་ པའི་ གླུ་
དབྱངས་ལེན་བཞིན་པར། དུས་གང་དུ་ཡང་ལས་དོན་གྱི་ལམ་ཆེན་ཕྱོགས་སུ་
དཔའ་ངར་ཆེན་པོས་མདུན་སྐྱོད་བྱེད་ཀྱིན་ཡོད། ཤེས་རབ་ནི་མི་འགྱུར་བའི་
སྲོག་གི་ཀ་བ་ཡིན་པར་བརྟེན་འཆད་པའི་དུས་སུ་བློ་ཡི་རྦ་རླབས་དགུང་དུ་
འཕྱུར་ཐུབ་པ་དང༌། རྩོམ་པའི་དུས་ན་བདུད་རྩིའི་གྲུ་ཆར་འཇོ་བའི་སྤྲིན་ལྟ་བུ།
བླུན་རྨོངས་ཡིད་དབང་འགུག་པའི་ལྕགས་ཀྱུ། ལོངས་སྤྱོད་སྒྲུབ་ཅིང་ཕན་བདེ་
སྤེལ་བ། དགྲ་འདུལ་གཉེན་སྐྱོང་བྱེད་པ། མཐོན་པོར་འཕགས་ཀྱང་དམན་
པའི་ས་འཛིན་པ་བཅས་ཀྱི་འོད་སྣང་འདི་ལ་སྐྱེ་བོ་ཀུན་གྱིས་བསྔགས་བརྗོད་
བྱེད་པའི་སྒྲ་དབྱངས་འཇིག་རྟེན་སྲིད་པའི་ཕྱོགས་བཅུར་གང་བར་བྱས་སོ། །
(ལྗོངས་ཞིང་ལྔའི་མཉམ་ སྒྲིག་ སློབ་ གཞི་《 མཐོ་རིམ་སློབ་འབྲིང་གི་སློབ་དེབ་》
གཉིས་པའི་ཐོག་འཁོད།)
705



བོད་ལྗོངས་སློབ་གྲྭ་ཆེན་མོའི་གསར་དུ་
བསྐྲུན་པའི་སློབ་ཁྲིད་ཐོག་ཁང་ལ་
བལྟ་སྐོར་བྱས་པ།
མི་རྣམས་ཀྱི་འདྲེན་བྱེད་ལམ་དུ་མངོན་པར་འཆར་བའི་ཁང་བརྩེགས་ཀྱི་
མདའ་ཡབ་ཐོག་སྤྲིན་དཀར་འཁྲིགས་འདྲའི་མཛེས་རིས་ཅི་དགར་བརྒྱན་ནས་
ཉམས་དགའི་བཀྲག་མདངས་རྒྱས་ ཤིང་། སྒེའུ་ཁུང་གདོང་ལ་རྒྱ་ཁྲ་དང་ཁྲ་
མར་སྨྱུག་ལྗང་མདོག་གི་ཡོལ་བས་མཛེས་པར་སྤྲད་ཡོད་ལ། དེ་དག་ལས་རྒྱང་
བལྟ་བྱེད་པའི་ཚེ་ངོ་མཚར་ལྗོན་པའི་གསེབ་ནས་ཆིལ་ཆིལ་ན་བུན་གྱིས་བཅིངས་
འདྲའི་རི་ཚོགས་རབ་རིབ་ཏུ་མངོན་པ་དང་། དལ་པོར་རྒྱུགས་པའི་གཙང་
ཆབ་སྔོན་མོ་ནི་དྭངས་མ་གཡུ་ཡི་མཚོ་མོ་བཞིན་དུ་སྣང་ལ། བརྗིད་ཆགས་པའི་
ཁང་བརྩེགས་གཞན་རྣམས་ཀྱང་རི་བོའི་སྤོ་ལ་འགྲན་ཞིང་ཆུ་སྐྱེས་ཀྱི་ཕྲེང་སྟར་
བསྒྲིགས་པ་དང༌། སློབ་ཁྲིད་གཙོ་བོའི་ཐོག་བརྩེགས་ཁང་ཆེན་ནི་གཅིག་ཐོག་
གཅིག་རྩེགས་ཟླ་བའི་ཐེམ་སྐས་དང་འདྲ་བས་བགྲང་ཡས་སྐྱེ་བོའི་ཚོགས་རྣམས་
རྐང་དྲུག་བུང་བ་སྦྲང་རྩིའི་རྒྱལ་མཚན་ལ་འདུ་བ་ཇི་བཞིན་དབང་མེད་དུ་མགྲོན་
ལ་འགུགས་པ་དང་། དྲི་བཞོན་དལ་བུས་བསྐུལ་བའི་འབྲས་ལྡན་གྱི་ ཡལ་
འདབ་རྣམས་ལྡེམ་ལྡེམ་གཡོ་བའི་རྩེ་མོ་རུ་མཛེས་སྡུག་མེ་ཏོག་ངོམས་པའི་རྣམ་
འགྱུར་འདི་དག་གིས་དབྱར་གྱི་དཔལ་ཡོན་རྒྱང་རིང་ནས་བསུ་བ་དང་འདྲ་བའི་
སྔོན་མེད་དྲན་དབང་ལས་བྲལ་བའི་འཇིག་རྟེན་གསར་པའི་འཛུགས་སྐྲུན་གྱི་
706



བཞིན་རས་ངོམ་པའི་ཚེ་ན། མཐོན་མཐིང་དགུང་སྔོན་དབྱིངས་ཀྱི་རབ་གསལ་
གྱི་སྲིད་པའི་སྒྲོན་མེས་ཀྱང་འོད་ཟེར་ཕྱོགས་བཅུར་འགྱེད་བཞིན་པར་གཟིགས་
མོ་ལ་འོངས་སོ་སྙམ་པའི་ཁང་བཟང་འདི་དག་སུ་ཞིག་གིས་འཛུགས་སྐྲུན་བྱས་
སམ་སྙམ་ན། དེ་ནི་ཀྲེ་ཅང་ཞིང་ཆེན་གྱི་ཉིང་ཕོ་བོད་སྐྱོར་ལས་གྲྭ་རུ་ཁག་གི་བློ་
མཐུན་རྣམས་ཡིན་པ་མི་རྣམས་ཀྱི་ཡིད་དབང་དུ་ཟླ་གཟུགས་ཆུ་ལ་འཆར་བ་ཇི་
བཞིན་གསལ་པོར་དྲན་ཐུབ།
ཟླ་བ་དྲུག་པའི་ཚེས་བཅུ་གཅིག་ཉིན་བདེ་ལེགས་ཁང་བཟང་ནང་དུ་
བཀྲ་ཤིས་གཏམ་བཟང་གིས་ཁྱབ་ཅིང་སློབ་གྲྭའི་གཡས་གཡོན་གང་སར་རྟེན་
འབྲེལ་གྱི་དར་མཚོན་ལྷབ་ལྷུབ་ཏུ་གཡོ་བཞིན་པར་ལྡེ་མིག་རྩིས་སྤྲོད་ལེན་གྱི་
མཛད་སྒོ་གཟབ་རྒྱས་ཤིག་ཚོགས་ནས་ཀྲུང་དབྱང་གིས་འཆར་འགོད་གནང་
བའི་གཙོ་གནད་ལས་གྲྭའི་རྣམ་གྲངས་ཁག་རང་ལྗོངས་ཀྱི་ཅན་བཞིའི་འཛུགས་
སྐྲུན་ལ་ནུས་པ་འདོན་སྤེལ་བྱེད་འགོ་ཚུགས་པ་རེད། དེ་ནི་བོད་ཀྱི་ལོ་རྒྱུས་ཐོག་
བྱུང་མ་མྱོང་བའི་བཀྲ་ཤིས་དོན་ཆེན་ཞིག་ཡིན་ལ། ཏང་ཀྲུང་དབྱང་དང་སྤུན་
ཟླའི་མི་རིགས་ཀྱིས་ཁ་བ་རི་པའི་མི་རྣམས་ལ་མཐོང་ཆེན་དང་ཐུགས་ཁུར་ཚད་
མེད་གནང་བ་ཞིག་ཀྱང་ཡིན།
ཀྲེ་ཅང་ཞིང་ཆེན་ཉིང་ཕོ་བོད་སྐྱོར་རུ་ཁག་གི་བློ་མཐུན་རྣམས་ནི་གཉེན་
ཉེ་དུ་དང་འཚོ་བའི་ཆ་རྐྱེན་ཆེས་བཟང་བའི་ས་གནས་རྒྱ་མཚོའི་ངོས་ལས་སྤྱི་ཁྲེ་
ལྔ་ཡི་ས་ཁུལ་ནས་བོད་ཀྱི་སློབ་གསོའི་བྱ་གཞག་ལ་ལེགས་སྐྱེས་འབུལ་རྒྱུའི་ཆོད་
སེམས་དམ་པོས་བཅིངས་ཏེ་རྒྱ་མཚོའི་ངོས་ལས་སྤྱི་ཁྲེ་སུམ་སྟོང་དྲུག་བརྒྱ་ལྔ་
བཅུ་ང་བརྒྱད་ཙམ་ཡོད་པའི་གནའ་བོའི་གྲོང་ཁྱེར་ལྷ་སར་ཕེབས་ནས་བསླབ་བྱ་
ཟེའུ་འབྲུའི་སྙིང་བཅུད་ཀྱི་རྩ་བ་དང་། བསམ་པའི་དཔལ་ཡོན་གྱི་འབྱུང་གཞི།
རྨོངས་མུན་མ་རིག་སེལ་བའི་འོད་སྣང་། ཤེས་བྱའི་སྒོ་མོ་འབྱེད་པའི་ལྡེ་མིག
བོད་ལྗོངས་སློབ་གྲྭ་ཆེན་མོའི་འཛུགས་སྐྲུན་ལ་ཞུགས་པ་རེད།
707



ས་མཐོ་ཞིང་གསོ་རླུང་དཀོན་པ་དང་འཚོ་བའི་ཆ་རྐྱེན་ཅུང་ཞན་པའི་
གནས་ཚུལ་ལ་མི་ལྟོས་པར་བོད་སྐྱོར་བློ་མཐུན་ཚོས་དཔའ་ངར་ཞུམ་མེད་དང་
བློ་སྟོབས་ཆེར་སྐྱེས་ཀྱིས་དཀའ་ངལ་ལ་མི་འཛེམས་པར་ཉིན་ལྟར་ཕྱག་ལས་ཆུ་
ཚོད་བཅུ་བཞི་ཙམ་རྒྱུན་འཁྱོངས་གནང་བ་མ་ཟད། ཆེམ་ཆེམ་རྒྱུ་སྐར་འོད་
ཀྱིས་ཟླ་བའི་དཔལ་ལ་འགྲན་པའི་དུས་སུ་ཡང་འཕྲུལ་འཁོར་ གྱི་སྙན་པའི་སྒྲ་
དབྱངས་སྒྲོན་པ་དང་མཚམས་རེ་བྱང་སྐར་སྤུན་བདུན་འཕྲེད་དུ་ཉལ་ཏེ་ཤར་
ཕྱོགས་ནས་ཞོགས་པའི་སྐྱ་མདའ་བཏང་སྟེ་སྐར་གྲལ་རྣམས་རིམ་བཞིན་ཞིག་
རྗེས་དགུང་སྔོན་མཐོང་ན་མཚམས་སྤྲིན་དཀྲིགས་ཤིང་རི་མགོར་ཉི་ཟེར་འཕྲོ་
བའི་དུས་སུ་ཡང་ཕྱག་ལས་མུ་མཐུད་གནང་བཞིན་ཡོད། ཉིན་གྱི་དུས་སུ་ཡང་
མཚམས་རེ་མི་རྣམས་རླངས་བཙོས་བརྒྱབ་པ་ལྟར་འཚིག་ཅིང་ཧ་ལམ་གནམ་
ས་ཧྲིལ་པོ་ཁྲོ་ཐབ་དམར་པོ་བཞིན་དུ་གྱུར་ཏེ་སྤྲིན་བྲལ་ནམ་མཁར་དྭངས་ཤིང་
གསལ་བ་དང་བསིལ་རླུང་ཕུ་བཏབ་པ་ཙམ་ཡང་མེད་པའི་མེ་ལྕེ་ལྟ་བུའི་ཚ་དྲོད་
ཀྱིས་རྡོ་གཡམ་རྣམས་ཀྱང་ཚགས་སྒྲ་དང་བཅས་གས་འགྲོ་གི་མེད་དམ་སྙམ་
པའི་ཚེ་ན། ལུས་སྟེང་ནས་རྔུལ་ཆུའི་མུ་ཏིག་ཕྲེང་བ་འཆད་བཞིནའཛར་མེད་དུ་
ཟགས་པ་དང་། མཚམས་རེ་ཕྱོགས་བཞི་མཚམས་བརྒྱད་ནས་སྤྲིན་ནག་ལང་
ལོང་དུ་འཁྲིགས་ཤིང་ཟིལ་རྔམས་ཆེ་བའི་སྐད་སྒྲ་འུར་འུར་དུ་བསྒྲགས་པ་དང་
ཆབས་ཅིག་རྦབ་ཆུ་ཟགས་པ་ལྟར་གྱི་ཆར་དྲག་ཆེན་པོ་བབས་པའི་མུ་ལ་ཡང་
ཆོད་སེམས་དམ་པོས་བཅིངས་པའི་ཚིག་ལ་འགྱུར་བ་སྤུ་ཙམ་མེད་པར་བློ་བརྟན་
འགྱུར་མེད་ངང་བདག་པོའི་ངང་ཚུལ་ གྱི་བྱ་སྤྱོད་ཐོག་ནས་རླབས་ཆེན་དེང་
རབས་ཅན་བཞིའི་འཛུགས་སྐྲུན་གྱི་ངོ་མཚར་འཆར་འགོད་གསེར་གྱི་དཔེ་རིས་
འདི་མངོན་དུ་འགྱུར་ཆེད་ “ སྐྱེ་བོ་དམ་པ་ནོར་ལ་མི་དགའ་དུས་ལ་དགའ།
དུས་ནི་ཐོབ་པ་དཀའ་ཡང་བོར་བ་སླ་” ཞེས་པའི་དམིགས་པ་བརྟན་འཛུགས་
བྱས་ཏེ་སྐྱེས་པའི་ཡབ་ཡུམ་དང༌། དགའ་བའི་གྲོགས་བཟའ་ཟླ། དེ་བཞིན་
708



གཉེན་ཉེ་དུ་སོགས་ལ་སེམས་འཕྲེང་སྟེ་མི་གནས་པར་བློ་གཅིག་སེམས་གཅིག་
གིས་བོད་སྐྱོར་ལས་ཀ་ཧུར་ཐག་བྱེད་པའི་སྙིང་སྟོབས་དེ་ལ་མི་རྣམས་སེམས་
འགུལ་མ་ཐེབས་པ་ག་ལ་སྲིད།
ཐེངས་འདིའི་ལས་གྲྭ་ནི་ཇུས་གཞི་འགོད་གིན་དང་ལས་འགོ་འཛུགས་
གིན་དུ་སྤུས་ཚད་འགན་སྲུང་བྱེད་དགོས་པའི་ཁར་དུས་ཐུང་ནང་ལས་འགན་
ལེགས་སྒྲུབ་བྱས་ནས་འཛུགས་སྐྲུན་ཚན་པས་ལྡེ་མིག་སྤྲོད་ལེན་བྱས་རྗེས་ཁང་
པའི་སྒོ་ཕྱེ་ནས་འཕྲལ་དུ་ལས་ཀ་བྱས་ཆོག་ཆོག་ཡོད་པ་ཞིག་བཟོ་དགོས་སྟབས་
ལས་གྲྭའི་བཀོད་འདོམས་པུའུ་ཡིས་རྣམ་ཀུན་འཆར་ཅན་གྱི་དོ་དམ་ལས་བྱེད་
བཞི་བཅུ་དགོས་པའི་སྲོལ་རྒྱུན་དེ་གཏོར་ནས་མི་སྣ་བཅོ་ལྔ་བཀོད་སྒྲིག་བྱས་
ཡོད་ལ་དེ་དག་ གིས་ཀྱང་མི་ གཅིག་གིས་ལས་འགན་ ཁ་ ཤས་འགན་བཞེས་
སྟབས། དེ་སྔོན་ཆོག་མཆན་ནས་ཆོག་མཆན་དང་བཀའ་འདྲི་ནས་བཀའ་འདྲི་
ཞུ་བའི་ནང་དུས་ཚོད་མང་པོ་དོན་མེད་དུ་སོང་ཞིང་གནད་དོན་ཐག་གཅོད་
ལེགས་པོ་བྱེད་མི་ཐུབ་པའི་སྣང་ཚུལ་དེ་རྩ་བ་ནས་མེད་པར་བཟོས་པ་དང་ཚན་
རིག་གི་དོ་དམ་བྱེད་པའི་རིན་བྲལ་གྱི་ཉམས་མྱོང་ཇི་སྙེད་ཅིག་འཚོལ་ཞིབ་དང་
དོན་ཐོག་ཏུ་འཁྱོལ་བར་བྱས་ཡོད། ད་དུང་ལས་གྲྭའི་ཐོག་ཏུ་ཚོགས་ཆུང་སྣ་
མང་ཞིག་བགོས་ཏེ་དེ་དག་ཚང་མར་འགན་གཙང་གི་དོ་དམ་བྱེད་པའི་འཆར་
འགོད་ལེགས་པོ་ཞིག་བྱས་ཡོད་པ་དཔེར་ན། རྒྱུ་ཆ་དང་། སྤུས་ཚད་བདེ་
འཇགས་སོགས་ཚང་མར་ཞིབ་ཕྲའི་དོ་དམ་བྱེད་མི་གཏན་འཁེལ་ཡང་བྱས་ཡོད།
ལྷག་པར་བོད་འདིར་བཟོ་ རྩལ་ གྱི་ ཐད་ མི་ རིགས་ གཞན་དང་མི་འདྲ་བའི་
དམིགས་བསལ་གྱི་ཁྱད་ཆོས་མངོན་གསལ་དོད་པོ་ཞིག་ལྡན་ཡོད་རྐྱེན་བོད་སྐྱོར་
ལས་བཟོ་ཚོས་བོད་ཀྱི་དམིགས་བསལ་ཁྱད་ཆོས་དེ་དག་གང་ལེགས་མཚོན་ཕྱིར་
བརྗིད་ཆགས་འཛམ་གླིང་རྒྱན་གཅིག་གྲུ་འཛིན་གཉིས་པ་དང་གཙུག་ལག་ཁང་
ལ་སོགས་པའི་གནའ་ཤུལ་དགོན་སྡེ་ཁག་ལ་གཟིགས་ཞིབ་ཐེངས་མང་གནང་
709



བར་ཕེབས་ཏེ་མི་རིགས་གཞན་གྱི་བཟོ་སྐྲུན་དང་ཐུན་མོང་མ་ཡིན་པའི་ཤིང་
བརྩེགས་རྒྱན་བཀོད་རྣམས་དང་གཞན་ཡང་མདའ་ཡབ། སྒོ་ཡི་རུ་བཞི། རྟ་
བབས། སྒོ་རྒྱན་བཅས་ལ་རང་རང་གི་ཚོན་རིས་འགྲོ་ཁུངས་རྡོ་རྗེ་དང་། མེ་
ཏོག སེང་གེ གླང་ཆེན། ཤྭ་བ། འབྲུག སྤྲིན། རྨ་བྱ། ནོར་བུའི་དྲ་ཕྱེ།
སངས་རྒྱས་སྐུ་བརྙན། དེ་བཞིན་བཀྲ་ཤིས་རྟགས་བརྒྱད་ལ་སོགས་པར་ཞིབ་
འཇུག་ནན་ཏན་གནང་སྟེ་བོད་ལུགས་ཀྱི་ཁང་པའི་བཟོ་བཀོད་དང་དེང་རབས་
ཅན་གྱི་ཁང་པའི་ཁྱད་ཆོས་གཉིས་བསྡེབས་ཐོག་དེ་དག་ཕན་ཚུན་གྱི་དགེ་མཚན་
རྣམས་གཅིག་ཏུ་བསྡུས་རྐྱེན་མི་རིགས་ཀྱི་ཁྱད་ཆོས་མངོན་གསལ་དོད་པོ་ཡོད་
ལ། དེང་རབས་ཅན་གྱི་བཟོ་སྐྲུན་རྣམ་པའི་ཁྱད་ཆོས་ཀྱང་ཆེས་ཆེར་ལྡན་ཡོད་
གཤིས། དཀའ་སྤྱད་དུ་མ་ལས་གྲུབ་པའི་ངོ་མཚར་ཅན་གྱི་བཀོད་ལེགས་ཁང་
བཟང་འདི་ལྟ་བུ་འདྲེན་ལམ་དུ་འཆར་སྐབས་མི་རྣམས་ཀྱི་རྨི་ལམ་གྱི་གཟུགས་
སུ་མ་འཁྲུལ་པ་ཅི་ལ་སྲིད།
བོད་སྐྱོར་ལས་བཟོ་ཚོས་སྲོག་བསྡོས་ཀྱི་སྙིང་སྟོབས་དར་སྤེལ་བཏང་ནས་
དུས་བཀག་ལས་ཉིན་བརྒྱད་བཅུ་གྱ་ལྔའི་སྔོན་དུ་སྤུས་འབོར་གཉིས་ལྡན་ངང་
ལས་གྲྭ་ཁག་ལེགས་གྲུབ་བྱས་པའི་ནང་སློབ་ཁྲིད་ཐོག་རྩེག་ཁང་ཆེན་དང་། སྒྱུ་
རྩལ་ཐོག་རྩེག་ཁང་ཆེན། སློབ་ཕྲུག་གི་ཉལ་ཁང་ཐོག་རྩེགས་ཁང་ཆེན། ལས་
བཟོའི་ཉལ་ཁང་ཐོག་རྩེག་ཁང་ཆེན་ཚུད་ཡོད་ཅིང་དེ་དག་གི་སྒྲིག་ཆས་ཆ་ཚང་
སུམ་སྟོང་ལྷག་ཙམ་བཟོས་ཡོད་པ་དེས་སློབ་གྲྭ་གཉེར་བའི་ཆ་རྐྱེན་ལེགས་པོ་
ཞིག་བསྐྲུན་པ་རེད། རླབས་ཆེན་ཏང་གི་ཡང་དག་དབུ་ཁྲིད་སྦྲང་ཆར་བསིལ་
མའི་དྲོད་གཤེར་འོག་ལས་ལ་བརྩོན་ཞིང་ཤེས་རབ་དང་ནུས་རྩལ་ལྡན་པའི་སྤུན་
ཟླའི་མི་རིགས་ཀྱིས་འཇིག་རྟེན་གསར་བཅོས་བྱས་པའི་འབྲས་བཟང་དེ་ནི་ངོ་
མཚར་ཤིན་ཏུ་ཆེ་ལ་བོད་གསར་འཛུགས་སྐྲུན་བྱེད་པའི་རྩ་འཛིན་ཡིག་ཨང་དྲུག་
པའི་དགོངས་དོན་གྱི་སྦྲང་ཆར་བསིལ་མ་དང་མཚུངས་པར་རྒྱུན་རིང་ཐན་སྐྱོན་
710



ཕོག་པའི་བསིལ་ལྗོངས་ཀྱི་གསོས་སུ་གྱུར་ཞིང་བརྟན་རླིང་གོང་འཕེལ་འགྲོ་བའི་
མཚོན་རྟགས་ཤིག་ཀྱང་རེད།
མཛེས་ཤིང་ལྟ་ན་སྡུག་ལ་དྲོ་སྐྱིད་དང་ལྡན་པའི་མེས་རྒྱལ་ཁྱིམ་ཚང་ཆེན་
པོའི་སྐྱེད་ཚལ་མཐའ་ཡས་ཀྱི་ངོས་སུ་སྣེ་མང་མེ་ཏོག་གི་ཚོན་མདངས་སོ་སོའི་ཁ་
མདོག་རྣམ་པར་བཀྲ་ཞིང་རང་རང་དགའ་འཛུམ་གྱི་གེ་སར་རྣམས་ཉི་གཞོན་
དམར་པོའི་ཕྱོགས་སུ་ལྷན་ཅིག་ཏུ་གཏད་ནས་སྐྱེས་སྟོབས་དཔལ་གྱི་མཛེས་
པའི་དུས་བཟང་འདིར། རྐང་དྲུག་རྣམས་ གཉིད་ལས་སད་དེ་ ཟེའུ་འབྲུའི་
བཅུད་ལ་རོལ་བའི་གར་གྱིས་བྲེལ་བཞིན་ཡིད་དབུས་ནས་མེས་རྒྱལ་ནི་རང་རེ་
སྐྱེས་པའི་སྐྱེ་མ་ལྟ་བུ་ཞིག་ཡིན་ཞེས་དགའ་འབོད་ལྷང་ལྷང་དུ་སྒྲོག་པ་དང༌།
ཁྱེད་ཉིད་ཀྱི་མཐའ་འཁོར་དུ་གནས་པའི་མི་རིགས་ཁག་གི་མི་དམངས་ཚོས་
མཁའ་དབྱིངས་སུ་རྒྱུ་སྐར་འཆར་བཞིན་ ཕན་ཚུན་མཐུན་ སྒྲིལ་དང་མཛའ་
བཤེས་ནི་རྡོ་རྗེའི་རི་ལྟར་བརྟན་པོར་གནས་ཡོད་ལ་ཁྱེད་ཉིད་ཀྱིས་བུ་ཕྲུག་
རྣམས་ཀྱི་བདེ་སྡུག་ལ་བསམ་གཞིགས་དང་ལྟ་སྐྱོང་གང་ལེགས་གནང་བ་མ་
ཟད་ལྷག་པར་མཐའ་ ཁུལ་ དུ་ གནས་པའི་ བུ་ཕྲུག་རྣམས་ ལ་ དེ་བས་འཛད་
མཐའ་མེད་པའི་བྱམས་རྩེའི་ཐུགས་ཁུར་དང་དངོས་པོའི་ལོངས་སྤྱོད་སོགས་
དམིགས་བསལ་གྱི་གཟིགས་སྐྱོང་འདི་ལྟར་གནང་གི་ཡོད་པས་རང་རེའི་སྐྱེས་
མ་ནི་གཅེས་སུ་འོས་པ་ཞིག་དང༌། འཛམ་གླིང་ཐ་གྲུ་ཀུན་ཏུ་བུ་ཕྲུག་མང་པོ་
སྐྱེད་བསྲིང་ཐུབ་མཁན་ནི་རང་རེའི་སྐྱེས་མ་མ་གཏོགས་གཞན་གཅིག་ཀྱང་ཡོད་
མ་ཡིན། །
ཏང་ཀྲུང་དབྱང་གི་བྱམས་བརྩེའི་ཐུགས་ཁུར་དང་སྤུན་ཟླ་མི་རིགས་ཚོས་
ལྷག་བསམ་ཟོལ་མེད་ཀྱིས་རོགས་སྐྱོར་ཤུགས་ཆེན་བྱས་མཐར་གཅིག་དགུ་གྱ་ལྔ་
ལོའི་ཟླ་བདུན་པའི་ཚེས་ཉི་ཤུ་ཉིན་བོད་མི་དམངས་ཀྱིས་ཡུན་རིང་སྐོམ་པ་ཆུ་
འདོད་ལྟར་རེ་སྒུག་བྱས་པའི་ཕྱོགས་བསྡུས་རང་བཞིན་གྱི་བོད་ལྗོངས་སློབ་གྲྭ་
711



ཆེན་མོ་དེ་མི་རྣམས་ཀྱི་དགའ་འབོད་ཀྱི་སྒྲ་དབྱངས་ཁྲོད་དུ་དངོས་སུ་བཙུགས་
པ་རེད། དེ་ནི་བོད་ཀྱི་ཆབ་སྲིད་འཚོ་བའི་ནང་གི་བཀྲ་ཤིས་པའི་དོན་ཆེན་ཞིག་
ཡིན་ལ་རིག་སློབ་བྱ་གཞག་གོང་འཕེལ་འགྲོ་བའི་ནང་འཕུར་བསྐྱོད་ཆེན་པོ་ཞིག་
ཀྱང་ཡིན་པས་དེས་བོད་མི་དམངས་ཀྱི་རིག་གནས་ཤུལ་འཛིན་དང་འཕེལ་རྒྱས།
རང་མི་རིགས་ཀྱི་ཤེས་ལྡན་མི་སྣ་ནམ་མཁའི་སྐར་ཚོགས་བཞིན་རྒྱས་པ་དང་
སྤུས་ཚད་ལེགས་སུ་ གཏོང་རྒྱུ། ལྷག་པར་དུ་དེང་རབས་ཅན་མ་འོངས་ཁ་
ཕྱོགས་པའི་ནང་དུ་ཚན་རིག་ལག་རྩལ་མི་སྣ་དང༌། གསོ་བ་རིག་པ། རྩོམ་པ་
པོ། སྒྱུ་རྩལ་པ། རྣམ་དཔྱོད་ཀྱི་སྒོ་མོ་འབྱེད་མཁན་དགེ་བའི་བཤེས་གཉེན་ལ་
སོགས་པའི་མཁས་ཅན་གྲངས་ལས་འདས་པ་ཞིག་བསྐྱེད་བསྲིང་བྱེད་ཐུབ་པའི་
ནུས་སྟོབས་ཀྱི་འབྱུང་གཞིར་གྱུར་ཏེ་ལེགས་སྐྱེས་ཆེས་ཆེར་འབུལ་རྒྱུ་བཅས་ཀྱི་
ཐད་ལ་གལ་འགངས་ཆེ་བའི་དོན་སྙིང་ལྡན་ཡོད། །
ཀྲུང་དབྱང་གིས་འཆར་འགོད་གནང་བའི་གཙོ་གནད་ལས་གྲྭའི་རྣམས་
གྲངས་ཁག་གི་ཡ་གྱལ་བོད་ལྗོངས་སློབ་གྲྭ་ཆེན་མོ་ཁོ་ནར་བཅར་འདྲི་བྱེད་པའི་
ནང་ཀྲུང་དབྱང་གིས་བོད་ལ་གནང་བའི་བྱམས་བརྩེའི་ཐུགས་ཁུར་ནི་ལྕེ་བརྒྱར་
སྤྲུལ་ཏེ་སྨྲས་ཀྱང་བརྗོད་མི་ལང་བ་དང་། སྤུན་ཟླའི་མི་རིགས་ཀྱི་མཛའ་སེམས་
ནི་ཨིནྡྲ་ནི་ལའི་མདངས་འཛིན་ཟླ་བའི་མ་མ་ཇི་བཞིན་དུ་གཏིང་དཔག་དཀའ་
ཞིང་ཕྱོགས་ཆ་གཞལ་དུ་མེད་པའི་ཚོར་སྣང་ཟབ་མོ་ཞིག་སྟེར་ལ་ཏང་གི་མཛུབ་
སྟོན་ཡང་དག་ལས་འབྱུང་བའི་ངོ་མཚར་གྱི་འབྲས་བུ་དེ་རྣམས་མཐའ་མེད་
བསྐལ་བའི་བར་དུ་སུས་ཀྱང་བརྗེད་དཀའ་བ་ཞིག་རེད། །
མཛེས་སྡུག་མེ་ཏོག་རྣམ་པར་བཀྲ་བའི་སྐྱེད་ཚལ་དང་མཐུན་པའི་མེས་
རྒྱལ་འདི་ཉིད་དྲོ་སྐྱིད་མྱ་ངན་མེད་པའི་གྲོང་དང་མཚུངས་ཤིང་། བགྲང་ཡས་
མི་རིགས་སྣ་ཚོགས་མེས་རྒྱལ་ལྡུམ་རར་འཚོ་བ་དང་། རྟག་ཏུ་འཛུལ་ཞལ་ངོམ་
བཞིན་དུ་ཏང་ཀྲུང་དབྱང་གི་འགོ་ཁྲིད་འོག་འོད་སྟོང་འཕྲོ་བའི་གུང་ཁྲན་རིང་
712



ལུགས་ཀྱི་འབྱུང་འགྱུར་ལ་ཁ་ཕྱོགས་ཏེ་བོད་ལྗོངས་ཀྱི་སློབ་གསོའི་བྱ་གཞག་དེ་
ཡར་ངོའི་ཟླ་བཞིན་འཕེལ་རྒྱུར་སྐད་གསང་མཐོན་པོས་གླུ་དབྱངས་ལེན་བཞིན་
མུ་མཐུད་ཕུགས་བསམ་སྒྲོན་མེའི་ཕྱོགས་སུ་མདུན་བསྐྱོད་བྱེད་བཞིན་ཡོད།
ཨེ་མ་མཐའ་ཡས་རིག་པའི་གནས་ཀྱི་ཆུ་གཏེར་གྱི་ནང་དུ་ཐོས་དང་
བརྩོན་པའི་གྲུ་ལ་རབ་ཏུ་བརྟེན་ནས་དཀའ་བའི་གནད་ཀྱི་རླབས་ཕྲེང་ཤེས་རབ་
ཀྱི་རྐྱ་བས་གཤགས་ཤིང་ཕ་མཐར་བགྲོད་པ་དང༌། ཚན་རིག་དང་རིག་གནས་
ལ་སོགས་པའི་ཆུ་སྐྱེས་ འབུམ་ཕྲག་གིས་འཛུམ་ཞལ་ ལྷག་ ལྷག་ ཏུ་རྒོད་ པའི་
དགའ་སྟོན་གྱི་ཉིན་མོ་འདིར། མི་རྣམས་ལྗོན་པའི་བསིལ་གྲིབ་ཀྱིས་བཏུམས་
པའི་སྣུམ་ནག་གཞུང་ལམ་བརྒྱུད་དེ་སྤྲོ་འཕྱམ་ལ་ཕེབས་པའི་སྐབས་སུ་མུ་ཏིག་
དར་ལ་བརྒྱུས་འདྲའི་བརྩེགས་ཅན་གྱི་ཁང་བཟང་དེ་རྣམས་འདྲེན་བྱེད་ལམ་དུ་
འཆར་ཚེ་གཟུགས་ལངས་གྲིབ་ཐོན་གྱི་དཔེ་བཞིན་དེ་རྣམས་ནི་ས་ཡི་གོ་ལའི་
གཙུག་ཏོར་དང་ཉི་ཟླ་སྐར་གསུམ་གྱི་གཉེན་ཉེའི་ཚུལ་དུ་གནས་འདྲའི་ས་སྟེང་
དུ་བོད་སྐྱོར་ལས་བཟོ་རུ་ཁག་གི་བློ་ཡིས་བསྐྲུན་པའི་རིན་ཆེན་གསེར་གྱི་ལྡེ་མིག་
གིས་ཤེས་བྱའི་སྒོ་མོ་འབུམ་ཕྲག་ཡོངས་སུ་ཕྱེ་སྟེ་བོད་ཀྱི་སློབ་གསོའི་བྱ་གཞག་ལ་
ལེགས་སྐྱེས་ཆེན་པོ་ཞིག་ཕུལ་གནང་མཛད་པར་ཐུགས་རྗེ་ཆེ་ཞུ་རྒྱུ་དང་ཁྱེད་
ཚོའི་མཛད་རྗེས་དེ་རྣམས་ང་ཚོའི་སེམས་ནང་མཛེས་རིས་ཇི་བཞིན་ཇི་སྲིད་
བར་མི་ཉམས་ཡུན་དུ་གནས་ངེས་ཡིན་ནོ། །
(《བོད་ཀྱི་རྩོམ་རིག་སྒྱུ་རྩལ་》1985ལོའི་དུས་དེབ་དྲུག་པའི་ཐོག་འཁོད།)
713



རྩོམ་སྒྲིག་འགན་ཁུར་པ། དཔལ་འཛོམས།
责任编辑: 边 宗
མདུན་ཤོག་ཇུས་འགོད་པ། མེ་ལོང་།
封面设计:孟 龙
མཚོ་སྣ་བ་སྟོབས་རྒྱལ་གྱི་གསུང་རྩོམ་ཕྱོགས་བསྒྲིགས།
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན།
གནས་ཡུལ།
སྦྲག་ཨང་།
ཁ་པར་ཨང་གྲངས།
བརྒྱུད་འཚོང་མཁན།
དེབ་ཚད།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲངས།
རིན་གོང་སྒོར།
མཚོ་སྣ་བ་སྟོབས་རྒྱལ།
མི་རིགས་དཔེ་སྐྲུན་ཁང་།
མི་རིགས་དཔེ་སྐུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་ལི་བྱང་ལམ་ཨང་14པ།
100013
010 - 64227665
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850mm x1168mm_1/32
22. 5
2012ལོའི་ཟླ་3པར་པར་གཞི་དང་པོ་བསྒྲིགས་
2012ལོའི་ཟླ3པར་པེ་ཅིན་དུ་ང་ར་ཐེངས་དང་པོ་བརྒྱབ།
0001 - 2000
36. 00
ISBN 978 -7 - 105 - 12089 -5/C · 329
(བོད་12)



图书在版编目(CIP)数据
多布杰文集:藏文/多布杰著 - -北京:
民族出版
社,2012.3
西藏大学“211工程”三期建设成果
ISBN 978-7-105 -12089-5
.【社会科学 - 文集 - 藏语
I. 1多… 1.1多…
N. TC53
中国版本图书馆 CIP 数据核字(2012)第047646号
民族出版社出版发行
(北京市和平里北街14号 邮编 100013)
http:// www.e56. com. cn
北京艺辉印刷有限公司印刷
各地新华书店经销
2012年3月第1版 2012年3月北京第1次印刷
开本:850mm 毫米 x1168 毫米 1/32 印张:22.5
印数:0001 ~ 2000 册 定 价 :36.00 元
| ISBN 978-7-105-12089 -5/C. 329 (藏12)
(藏编室电话:58130509 藏文发行科电话:64227665)



西藏大学“21工程”三期建设项目
出版物编审委员会
副委
主任委员:格桑群培
副主任委员;鲍志东
员:徐德坤, 丁玲辉
罗华_南木加
尼玛扎西拉巴泽仁
罗桑曲尼白玛多吉
欧珠-欧珠罗布
周松青
}



#t ##/༡༡ /
封面设计孟龙,
ན་
ན
།
༄༅། །མཚོ་སྣ་བ་སྟོབས་རྒྱལ་གྱི་དཔྱད་རྩོམ་ཕྱོགས་བསྒྲིགས།
༡་
Pe
བར
་
EsuN 978-7-05-4 2089-
<//ཟླ མི་རིགས་དཔེ་སྐྲུན་ཁང༌།
，7710520875>
8t: 36.00 Oc
